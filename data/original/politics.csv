title,content,category
"कांग्रेस में शामिल हो सकते हैं पाटीदार नेता नरेश पटेल, सोनिया गांधी से आज करेंगे मुलाकात","नई दिल्ली, 23 अप्रैल: गुजरात में इस साल विधानसभा के चुनाव हैं, जिस वजह से वहां पर राजनीतिक सरगर्मियां काफी तेज हैं। इस बीच खबर आ रही कि गुजरात के पाटीदार नेता नरेश पटेल जल्द ही कांग्रेस में शामिल हो सकते हैं। इसके लिए वो आज दिल्ली में कांग्रेस की अंतरिम अध्यक्ष सोनिया गांधी से मुलाकात करेंगे। source: oneindia.com",politics
"भोपाल: अमित शाह बोले- कांग्रेस की स्थापना अंग्रेजों ने क्लब के रूप में की थी, बीजेपी आंदोलन की आंच में तप कर निकली है","विस्तार केंद्रीय गृहमंत्री अमित शाह ने शुक्रवार को पार्टी के प्रदेश मुख्यालय पर केंद्रीय मंत्रियों, पार्टी के राष्ट्रीय पदाधिकारियों, वरिष्ठ नेताओं, प्रदेश पदाधिकारियों एवं प्रदेश के मंत्रियों की बैठक ली।",politics
"सीएम को पीएमओ से बुलावा: शिवराज मिलेंगे प्रधानमंत्री नरेंद्र मोदी से आज, महाकाल वन/कॉरिडोर के लोकार्पण के लिए निमंत्रण देंगे",विस्तार मुख्यमंत्री शिवराज सिंह चौहान शनिवार सुबह 11.30 बजे प्रधानमंत्री नरेंद्र मोदी से मुलाकात करेंगे। मुख्यमंत्री को पीएमओ से बुलावा आया है। अमित शाह के दौरे के एक दिन बाद शिवराज को प्रधानमंत्री नरेंद्र मोदी के दिल्ली बुलावे पर कई अटकलें लग रही हैं।,politics
"तेजस्वी से मुलाकात पर लग रहे राजनीति कयास पर आया नीतीश का बयान, सुशील मोदी के ट्वीट पर भी बोले","जागरण टीम, पटना। बिहार के मुख्यमंत्री नीतीश कुमार शुक्रवार को तेजस्वी यादव के निमंत्रण पर राबड़ी आवास में आयोजित इफ्तार पार्टी में शामिल होने गए थे। सीएम के राजद के कार्यक्रम में पहुंचने पर कई तरह की राजनीतिक कयास लगाए जाने शुरू हो गए थे। इन अटकलों पर शनिवार को नीतीश ने खुद जवाब दिया। पटना में कुंवर सिंह श्रद्धांजलि अर्पित करने के बाद पत्रकारों से बातचीत के क्रम में नीतीश ने कहा कि तेजस्वी यादव की इफ्तार पार्टी में मेरे शामिल होने पर कोई राजनीतिक कयास नहीं लगाया जाएं। मुझे निमंत्रण मिला था, तो मैं गया। इस दौरान उन्होंने सुशील मोदी के ट्वीट पर भी प्रतिक्रिया दी। नीतीश ने कहा ट्वीट सुशील मोदी ने किया है, तो वह जाने मुझे क्या मतलब।",politics
असमिया मुसलमानों की स्वदेशी समूह के रूप में पहचान करने के लिए पहचान पत्र जारी होगा : समिति,"गुवाहाटी: असम सरकार द्वारा गठित एक समिति ने सिफारिश की है कि राज्य में एक अलग समूह के रूप में ""असमिया मुसलमानों"" की पहचान करने के लिए एक अधिसूचना पारित की जाए।  असम सरकार ने पिछले साल मुस्लिम बुद्धिजीवियों के साथ चर्चा के बाद आठ उप-समितियां बनाने का फैसला किया है जो अगले पांच वर्षों में समुदाय के समग्र विकास के लिए एक रोडमैप तैयार करेगी। यह भी पढ़े : बिहार में किसी बड़े राजनीतिक उलटफेर की आहट, राबड़ी देवी की इफ्तार पार्टी में पहुंचे CM Nitish समितियों ने गुरुवार को अपनी रिपोर्ट मुख्यमंत्री हिमंत बिस्वा सरमा को सौंपी जिन्होंने कहा कि सरकार ने समिति द्वारा रखी गई स्वदेशी या असमिया मुस्लिम की परिभाषा को स्वीकार कर लिया है। स्वदेशी या असमिया मुस्लिम की परिभाषा को सामने रखा जाना स्वीकार्य है। एक बार जब हमने स्वीकार कर लिया कि हमारे पास एक लक्षित समूह है। समितियों द्वारा रखी गई अनुशंसा को किया जा सकता है। कुछ को वित्तीय सहायता के अलावा विधायी और कार्यकारी उपायों की आवश्यकता हो सकती है, 'सरमा ने कहा। यह भी पढ़े : Shani Dev Aarti: शनिवार को इस आरती से प्रसन्न होते हैं शनि देव, वैशाख मास में शनि देव की पूजा का विशेष महत्व समिति ने पहचान पत्र या प्रमाणपत्र जारी करने के साथ-साथ असमिया मुस्लिम समुदाय की ""पहचान और दस्तावेज"" के लिए जनगणना करने का भी सुझाव दिया है। तीन मुख्य समूह हैं- गोरिया, मोरिया और स्वदेशी असमिया मुस्लिम समुदाय के देशी लोग । जबकि देशी 13 वीं शताब्दी के स्वदेशी समुदायों जैसे कोच राजबोंगशी और मेच से धर्मान्तरित हैं। गोरिया और मोरिया धर्मान्तरित लोगों के साथ-साथ सैनिकों, कारीगरों आदि के लिए अपने वंश का पता लगाते हैं जो अहोम शासन के दौरान इस क्षेत्र में आए थे। ये समूह खुद को बंगाली भाषी मुसलमानों से अलग मानते हैं जो पूर्वी बंगाल से चले गए थे। पहचान के अलावा रिपोर्ट ने समूह के लिए अधिक राजनीतिक प्रतिनिधित्व की भी बात की। इसने संसद और असम विधानसभा में असमिया मुसलमानों का प्रतिनिधित्व प्रदान करने के लिए संविधान के अनुच्छेद 333 के समान प्रावधान का आह्वान किया। यह भी पढ़े : Kalashtami : आज भैरव बाबा को प्रसन्न करने के लिए करें ये छोटा सा उपाय, सभी मनोकामनाएं पूरी होंगी भारतीय संविधान के अनुच्छेद 169 के अनुसार असम में एक उच्च सदन (विधान परिषद) बनाया जा सकता है। एक बार विधान परिषद के गठन के बाद, इस परिषद में असमिया मुस्लिम समुदाय के लिए एक विशिष्ट संख्या में सीटें आरक्षित की जा सकती हैं। रिपोर्ट में शिक्षा, राजनीतिक प्रतिनिधित्व, स्वास्थ्य, कौशल विकास और महिला सशक्तिकरण से संबंधित मामलों पर भी सुझाव दिए गए हैं।",politics
"देहरादून पहुंचेंगे बीजेपी संगठन महामंत्री बीएल संतोष, धामी कैबिनेट के मंत्रियों से पूछेंगे विभागों का अगले एक साल का प्लान",उत्तराखंड की भारतीय जनता पार्टी (BJP) की सरकार के कामकाज की परख के लिए पार्टी के राष्ट्रीय महामंत्री संगठन बीएल संतोष ( National General Secretary BL Santosh) आज अपने दो दिवसीय दौरे पर देहरादून पहुंच रहे हैं. बताया जा रहा है कि बीएल संतोष मुख्यमंत्री पुष्कर सिंह धामी कैबिनेट के मंत्रियों से उनके विभाग के अगले एक साल का प्लान पूछेंगे और विभागों से जुड़े मुद्दों पर चर्चा करेंगे. इसके साथ ही बीएल संतोष मंत्रियों को अगले एक साल का लक्ष्य देंगे. वह इसके साथ ही राज्य में होने वाले उपचुनाव के लिए भी रणनीति तैयार करेंगे. जानकारी के मुताबिक राष्ट्रीय महासचिव बीएल संतोष शनिवार शाम बलवीर रोड स्थित पार्टी मुख्यालय पहुंचेंगे और कैबिनेट मंत्रियों और विधानसभा चुनाव में हारे उम्मीदवारों के साथ अलग-अलग बैठक करेंगे. मीडिया रिपोर्ट के मुताबिक मंत्रियों के साथ बैठक में एक साल की कार्ययोजना पर चर्चा की जाएगी और उनसे प्लान भी पूछा जाएगा. असल में विधानसभा चुनाव से पहले भाजपा ने घोषणा पत्र में वादे किए थे और इन वादों को विभिन्न विभागों को पूरा करना करना है. लिहाजा विभागों के मंत्रियों ने इस वादों को लेकर भी बातचीत की जाएगी और उनका प्लान पूछा जाएगा. 2024 में होने हैं लोकसभा चुनाव राज्य में सीएम पुष्कर सिंह धामी को उपचुनाव लड़ना है. हालांकि अभी पार्टी ने सीएम पुष्कर सिंह धामी को चंपावत सीट पर प्रत्याशी घोषित नहीं किया है. लेकिन माना जा रहा है कि पार्टी जल्द ही इसका ऐलान कर सकती है. इसके बाद लोकसभा चुनाव साल 2024 में प्रस्तावित हैं. लिहाजा भाजपा अपने घोषणा पत्र के वादों को उत्तर प्रदेश की तर्ज पर उत्तराखंड में भी अगले दो साल में पूरा करना चाहती है. ताकि राज्य की सभी पांच लोकसभा सीटों पर जीत दर्ज की जा सके. विधानसभा चुनाव में हारी 23 सीटों पर भी होगा मंथन पार्टी के राष्ट्रीय महामंत्री राज्य के विधानसभा चुनाव में हारी हुई 23 सीटों पर भी चर्चा करेंगे. वह इन सीटों पर पार्टी द्वारा घोषित उम्मीदवारों से बैठक करेंगे और उनसे हार के कारणों का जानेंगे. क्योंकि पार्टी हाईकमान को रिपोर्ट मिली है कि राज्य में कई सीटों पर भीतरघात हुआ था और इसके कारण पार्टी को हार का सामना करना पड़ा है.,politics
उच्च जातियां 'सवर्ण' हैं या 'सामान्य वर्ग'? हिमाचल प्रदेश में आंदोलन के बीच BJP ने क्या रुख अपनाया,"नई दिल्ली: 'सवर्ण' (उच्च जाति) और 'सामान्य वर्ग' (जनरल कैटेगरी) शब्दों को लेकर छिड़ी बहस ने हिमाचल प्रदेश में सत्तारूढ़ भाजपा सरकार को मुश्किल में डाल दिया है, खासकर ऐसे समय में जब इस साल के अंत में विधानसभा चुनाव होने वाले हैं.  उच्च जाति की आबादी वाला तबका और साथ ही पार्टी में उनका प्रतिनिधित्व करने वाले नेता इस वर्ग की शिकायतें दूर करने के लिए बनाए जा रहे पैनल के लिए 'सवर्ण आयोग' शब्द के इस्तेमाल के लिए आंदोलन कर रहे हैं, वहीं पार्टी इसके बजाये इसका नाम 'सामान्य वर्ग आयोग' रखने के अपने फैसले पर अडिग है, ताकि दलित और ओबीसी मतदाता अलग-थलग न हो जाएं. भाजपा सूत्रों ने बताया कि इस सप्ताह के शुरू में शिमला में बंद कमरे में हुई एक बैठक में पार्टी के अनुसूचित जाति (एससी) मोर्चा के नेताओं ने राष्ट्रीय महासचिव (संगठन) बी.एल. संतोष को बताया कि अगर सवर्ण शब्द का इस्तेमाल किया गया तो राज्य में दलित वोट बैंक प्रभावित हो सकता है. 2011 की जनगणना के मुताबिक, हिमाचल प्रदेश की आबादी में दलितों की संख्या लगभग 25 प्रतिशत है. संतोष ने इस प्रतिक्रिया को गंभीरता से लिया. इस पर जोर देते हुए कि भाजपा और आरएसएस सबके कल्याण के लिए काम करते हैं, उन्होंने हिमाचल प्रदेश में पार्टी के सदस्यों से कहा कि वे सामान्य तौर पर 'सवर्ण' शब्द के इस्तेमाल से परहेज करें और 'सामान्य' पर ही टिके रहें, ताकि जाति-आधारित भेदभाव जैसी बात न उठे और इसका दलित और ओबीसी समुदायों के बीच कोई 'गलत' संदेश न जाए. भाजपा के एक पदाधिकारी ने दिप्रिंट को बताया कि इस पर बात तब शुरू हुई जब संतोष ने राज्य के अनुसूचित जाति मोर्चा प्रमुख नितिन कुमार से पूछा कि क्या वह आरएसएस में अपने समकक्ष के साथ समुदाय के मुद्दों पर नियमित चर्चा करते हैं. इस पर, नितिन कुमार ने कथित तौर पर जवाब दिया कि उन्होंने उन्हें बताया था कि 'सवर्ण' शब्द का उपयोग अनुसूचित जाति समुदाय को आहत करने वाला है और इसका इस्तेमाल उच्च जातियों को अनुचित रूप से प्रमुखता देता है. भाजपा पदाधिकारी ने बताया कि संतोष ने तब कहा कि सार्वजनिक सभाओं और बातचीत के दौरान कभी भी इस शब्द का इस्तेमाल नहीं किया जाना चाहिए. उद्धव ठाकरे के नेतृत्व में नरम पड़ी शिवसेना क्यों अपने मूल आक्रामक तेवर की ओर जा रही है शब्दावली को लेकर लंबे समय से जारी खींचतान पिछले साल, ओबीसी विधेयक पारित होने के तुरंत बाद कुछ राज्यों में उच्च जातियों के कल्याण के लिए 'सवर्ण आयोग' के गठन की मांग को लेकर आंदोलन हुए थे. हिमाचल में भी दिसंबर 2021 में इस मुद्दे पर जमकर विरोध प्रदर्शन हुए, जिसके बाद मुख्यमंत्री जयराम ठाकुर ने विधानसभा के शीतकालीन सत्र में घोषणा की कि उच्च जातियों के लिए एक आयोग का गठन किया जाएगा. फरवरी में, राज्य सरकार ने इस वर्ग की जरूरतें पूरी करने और शिकायतों को दूर करने के लिए एक आयोग के गठन की अधिसूचना जारी की. हालांकि, इस खबर को लेकर विरोध और ज्यादा तेज हो गया, कुछ तो इस आयोग का नाम 'सामान्य वर्ग आयोग' रखे जाने के कारण और कुछ अधिसूचना की प्रकृति के कारण. 10 मार्च को शिमला में उच्च जाति समूहों के प्रदर्शनकारियों ने स्थानीय प्रशासन पर पथराव किया और मांग की कि आयोग को एक अधिसूचना के बजाये अधिनियम के जरिये गठित किया जाना चाहिए और इसे 'सामान्य वर्ग' जैसे अधिक अस्पष्ट शब्द के बजाये 'सवर्ण' नाम से संदर्भित किया जाना चाहिए. उच्च जाति समूहों की मांग थी कि आयोग को एससी/एसटी अधिनियम का दुरुपयोग रोकना चाहिए. गौरतलब है कि भाजपा शासित राज्य मध्य प्रदेश में भी पिछले साल विरोध के बाद उच्च जातियों के लिए एक आयोग का गठन किया गया लेकिन इसका नाम 'सवर्ण आयोग' ही रखा गया है. गुमनाम रहने वाला जेहादी फाइनांसर अब भारत में भर्ती के लिए सोशल मीडिया का कर रहा इस्तेमाल हिमाचल में क्या है जाति समीकरण हिमाचल प्रदेश में उच्च जातियों को बोलबाला है, जहां राजपूतों (लगभग 32 प्रतिशत) और ब्राह्मणों (18 प्रतिशत) को मिलाकर कुल आबादी में उनकी हिस्सेदारी लगभग 50 प्रतिशत है. एससी आबादी 25 फीसदी, एसटी 6 फीसदी और ओबीसी 13 फीसदी है. राज्य में उच्च जातियां भाजपा की पारंपरिक मतदाता रही हैं लेकिन आगामी विधानसभा चुनाव में पार्टी दलित वोट-बैंक पर अधिक जोर दे रही है. इसकी एक बड़ी वजह 2017 के विधानसभा चुनाव में पार्टी का प्रदर्शन है. 68 सीटों वाली हिमाचल प्रदेश विधानसभा में एससी के लिए आरक्षित 17 सीटों में से भाजपा ने 13 सीटें जीती थीं. हालांकि, यह वोट-बैंक फिलहाल उच्च जातियों के आंदोलन और आयोग के गठन को लेकर असहज है और भाजपा स्पष्ट तौर पर इसे साधने की कोशिशों में जुटी है. उदाहरण के तौर पर पार्टी ने राज्य की एकमात्र राज्य सभा सीट के लिए दलित विद्वान डॉ. सिकंदर कुमार को नामित किया और उन्हें पिछले महीने निर्विरोध चुन भी लिया गया. गौरतलब है कि राज्य के पार्टी प्रमुख सुरेश कश्यप भी एक प्रमुख दलित नेता हैं और स्वास्थ्य एवं परिवार कल्याण मंत्री राजीव सैजल भी इसी वर्ग से आते हैं. दिल्ली सरकार ने स्कूलों के लिए नई SOP जारी की- जांच से लेकर क्वारंटाइन रूम तक की व्यवस्था जरूरी चुनाव की तैयारी हिमाचल में भाजपा सरकार के सत्तासीन होने के मद्देनजर भी पार्टी का केंद्रीय नेतृत्व इस बार चुनाव में पहाड़ी राज्य की ओर काफी ध्यान दे रहा है. इस सप्ताह हिमाचल के दौरे पर पहुंचे बी.एल. संतोष ने चुनावी तैयारियों की समीक्षा के लिए राज्य के शीर्ष नेताओं के साथ बैठक की. राज्य के नेताओं के साथ अपनी बातचीत में संतोष ने मतदाताओं और सरकारी योजनाओं के लाभार्थियों के घरों में जाकर व्यक्तिगत स्तर पर उनकी प्रतिक्रिया जानने और उनके बीच पैठ बढ़ाने की जरूरत पर बल दिया. हिमाचल प्रदेश में भाजपा के ओबीसी मोर्चा के प्रमुख ओम प्रकाश चौधरी ने दिप्रिंट को बताया, 'उनका संदेश स्पष्ट था-बूथ बैठक और सम्मेलन करना सामान्य संगठनात्मक कार्य हैं लेकिन उनसे वास्तविक तस्वीर सामने नहीं आएगी क्योंकि पार्टी कार्यकर्ता आमतौर पर केवल अच्छी बातें ही कहेंगे. आपको कमियों सहित वास्तविक तस्वीर तभी मिलती है, जब आप प्रमुख मतदाताओं और लाभार्थियों के घरों में जाते हैं और उनसे उनकी समस्याओं के बारे में जानते हैं.' चौधरी के मुताबिक, संतोष ने पार्टी की हर विंग के लिए एक महीने में एक लाख लाभार्थियों के घरों तक पहुंचने का लक्ष्य रखा है. पिछले हफ्ते, भाजपा अध्यक्ष जेपी नड्डा ने भी पार्टी नेतृत्व के साथ बैठक के लिए अपने गृह राज्य हिमाचल प्रदेश का दौरा किया था. उन्होंने इस शुक्रवार को कांगड़ा जिले में रोड शो भी किया. (इस खबर को अंग्रेज़ी में पढ़ने के लिए यहां क्लिक करें) BJP शासन में हाशिए पर पहुंचा मुस्लिम समुदाय, इसमें दलितों और OBCs के लिए संदेश छिपा है",politics
"हार्दिक पटेल को लेकर आया कमलनाथ का बड़ा बयान, बोले- हमें समझाने की करनी चाहिए कोशिश","इंदौर, 23 अप्रैल: गुजरात कांग्रेस के कार्यकारी अध्यक्ष हार्दिक पटेल के बगावती तेवर के बाद पूर्व मुख्यमंत्री कमलनाथ का बड़ा बयान आया है, जिसमें कमलनाथ ने कहा कि, यह गुजरात कांग्रेस का अंदरूनी मामला है. यह भी कंपटीशन होता है हर पार्टी में, हमारे यहां से भी कई छोड़कर गए, अभी उत्तर प्रदेश के चुनाव में वह कहां है. यह हमेशा होता है, और गुजरात की अंदरूनी राजनीति मैं ज्यादा नहीं जानता, मैं गुजरात का इंचार्ज भी रहा हूं, जब मैं कांग्रेस का महामंत्री था. वहां राजनीतिक जागरूकता है. यह समझ जाते हैं, क्या सही है, क्या सही नहीं है. हार्दिक पटेल जन्म से तो कांग्रेस में थे नहीं, अब उनकी अंदरूनी अगर कोई ऐसी राजनीति है, तो हमें प्रयास करना चाहिए कि हम हार्दिक पटेल को समझाएं. उधर, हार्दिक बोले - मैं पार्टी नहीं छोड़ रहा गुजरात कांग्रेस के कार्यकारी अध्यक्ष हार्दिक पटेल ने कहा है कि, वह पार्टी नहीं छोड़ रहे हैं, और ना ही किसी दूसरे राजनीतिक दल में शामिल होने जा रहे हैं. साथ ही उन्होंने कहा कि, मेरी नाराजगी राहुल गांधी से नहीं है, ना ही मैं पार्टी छोड़कर कहीं जा रहा हूं. कुलमिलाकर, देखा जाए तो गुजरात में सियासत का सिलसिला तेज है, जहां कांग्रेस के खेमे में खलबली मची हुई है. बदले-बदले नजर आ रहे हार्दिक पटेल गुजरात की सियासत में इन दिनों कांग्रेस के कार्यकारी प्रदेश अध्यक्ष हार्दिक पटेल चर्चा का विषय बने हुए हैं, जहां हार्दिक पटेल की बयानबाजी के चलते सियासी हलचल थमने का नाम नहीं ले रही. वहीं गुजरात की ये सियासत आने वाले दिनों में किस ओर करवट लेगी, ये वक्त बताएगा. हाल ही में मध्यप्रदेश के अलीराजपुर भी आए थे हार्दिक पटेल गुजरात कांग्रेस के कार्यकारी अध्यक्ष हार्दिक पटेल हाल ही में मध्यप्रदेश के अलीराजपुर आए थे, जहां उन्होंने विभिन्न कार्यक्रमों में हिस्सा लेने के साथ ही कांग्रेस कार्यकर्ताओं से मुलाकात भी की थी. कमलनाथ ने प्रशांत किशोर को लेकर कह दी ये बड़ी बात, कांग्रेस में मची खलबली! source: oneindia.com",politics
"jharkhand Panchayat Chunav 2022: कोई मां, कोई पत्नी तो कोई प्रेमिका पर खेल रहा दांव!","jharkhand Panchayat Chunav 2022: गुमला प्रखंड के मध्य क्षेत्र में जिला परिषद का चुनाव दिलचस्प व रोचक होनेवाला है. इस बार मध्य क्षेत्र महिला सीट है. अनारक्षित है. कोई भी महिला मध्य क्षेत्र से चुनाव लड़ सकती है. पूर्व में यह सीट पुरुष के लिए थी. करौंदी निवासी कृष्ण देव सिंह उर्फ केडी सिंह ने इस सीट से चुनाव जीत जिला परिषद के उपाध्यक्ष की कुर्सी पर काबिज हुए थे. परंतु इस बार यह सीट महिला के लिए आरक्षित है. इसलिए चुनाव की तैयारी में वर्षों से लगे कई पुरुष उम्मीदवारों को झटका लगा है. कई कद्दावर नेता भी चुनाव की तैयारी में थे. भाजपा व झामुमो के बड़े नेता भी चुनाव की तैयारी किये थे. परंतु महिला सीट होने से पुरुष उम्मीदवारों को झटका लगा है. वहीं राजनीति में अपनी साख बचाये रखने के लिए इस सीट से कोई अपनी मां, तो कोई अपनी पत्नी को चुनाव मैदान में उतार रहा है. एक-दो युवा उम्मीदवार ऐसे भी हैं, जो अपनी प्रेमिका को चुनाव मैदान में उतारने की तैयारी कर रहे हैं. एक पूर्व प्रतिनिधि ने तो अपनी मां के लिए नामांकन पत्र भी खरीद लिया है. वह शुभ मुहूर्त पर नामांकन करने की तैयारी में हैं. जबकि झामुमो के एक बड़े नेता ने अपनी पत्नी के लिए शुक्रवार को नामांकन पत्र खरीदा है. वह भी शुभ मुहूर्त पर गाजे-बाजे के साथ अपनी पत्नी को लेकर नामांकन कराने की तैयारी में जुट गया है. यहां बता दें कि मध्य क्षेत्र की सीट शुरू से ही रोचक रही है. क्योंकि इस सीट पर सभी जाति व धर्म के वोटर हैं. इसलिए इस सीट पर बीते साल कांटे की टक्कर हुई थी. इस बार भी कांटे की टक्कर होने की उम्मीद है. क्योंकि कई बड़े नेता अपनी पत्नी व मां को चुनाव मैदान में उतार कर चुनाव को रोमांचक करने जा रहे हैं. एक नेता ने कहा कि बीते बार थोड़ी से चूक के कारण मैं हार गया था. इस बार महिला सीट हो गयी. इसलिए मैं चुनाव नहीं लड़ रहा हूं. परंतु चुनाव लड़ने का जज्बा अभी भी है. इसलिए चुनाव मैदान में मैं अपनी पत्नी को उतार रहा हूं. चेहरा पत्नी का होगा. परंतु चुनाव मैं लड़ूंगा. इधर, मध्य क्षेत्र की सीट के लिए अंदर ही अंदर सेटिंग गेटिंग शुरू हो गयी है. कुछ उम्मीदवार चुनाव जीतने के लिए दूसरे उम्मीदवार से चुनाव नहीं लड़ने की अपील कर रहे हैं. बहरहाल अभी जिला परिषद के लिए नामांकन शुरू हो गया है. परंतु मध्य क्षेत्र के लिए एक भी उम्मीदवार ने अभी तक नामांकन नहीं किया है. सभी उम्मीदवार सोमवार व मंगलवार को नामांकन कराने की तैयारी में हैं. Posted by: Pritish Sahay",politics
"मुस्लिमों के निशाने पर अखिलेश, विरोध प्रदर्शन कर लोगों ने कहा- नई सपा हुई हवा","बदायूं. उत्तर प्रदेश के बदायूं जिले के सैदपुर कस्बे में इन दिनों मुस्लिम समाज के लोग समाजवादी पार्टी से नाराज नजर आ रहे हैं. जुमे की नमाज के बाद मुस्लिम समाज के लोगों ने सपा के विरोध में प्रदर्शन किया और नारेबाजी भी की उनका कहना था कि भारतीय जनता पार्टी और समाजवादी पार्टी एक ही सिक्के के दो पहलू हैं. मुस्लिमों का सपा के खिलाफ यह प्रदर्शन इलाके में चर्चा का विषय बना हुआ है. बता दें कि सैदपुर बिसौली विधानसभा क्षेत्र में आता है और 2022 विधानसभा चुनाव में यहां से समाजवादी पार्टी के प्रत्याशी विधानसभा चुनाव जीते हैं. दरअसल, जिले के सैदपुर कस्बे में शुक्रवार को जुमे की नमाज के बाद मुस्लिम समाज के कई लोगों ने समाजवादी पार्टी के विरोध में प्रदर्शन किया और नारेबाजी की इस दौरान उनके निशाने पर सपा मुखिया अखिलेश यादव थे. मुस्लिम नेता अनवर खान के नेतृत्व में मुस्लिम समाज के लोगों ने यह प्रदर्शन किया इनके हाथों में नई सपा हुई हवा लिखी हुई बैनर थे. उनका कहना है कि समाजवादी पार्टी मुसलमानों का वोट तो ले लेती है, लेकिन उनके ऊपर जब कोई समस्या आती है तो सपा के नेता मौन साध जाते हैं. इसके चलते मुसलमानों को नई सपा से सावधान रहने की जरूरत है. मुस्लिम नेता अनवर अली खान का कहना है कि आजम खान और शहजिल इस्लाम का उत्पीड़न समाजवादी पार्टी के नेता चुपचाप देखते रहे और उनके उत्पीड़न के खिलाफ किसी ने भी उनका साथ नहीं दिया. साथ ही आजम खान की पार्टी में लगातार अनदेखी की जा रही है. जिसकी वजह से आजम खान इतने लंबे समय से जेल में बंद है. प्रदर्शन में शामिल होने वाले मुस्लिमों का कहना था कि मुस्लिमों की सुनवाई कहीं नहीं हो रही है. लगातार उनका उत्पीड़न किया जा रहा है. समाजवादी पार्टी के नेता यह सब मूकदर्शक बने देख रहे हैं और इसके खिलाफ आवाज नहीं उठाई जा रही है.",politics
कांग्रेस में गांधी परिवार क्या करे? प्रशांत किशोर ने दी ये बड़ी सलाह,"कांग्रेस ( Congress ) की लगातार खराब हो रही हालत को ठीक करने के लिए चुनावी रणनीतिकार प्रशांत किशोर ( Prashant Kishore ) की सलाह ली जा रही है. बीते कई दिनों से राजधानी दिल्ली में कांग्रेस अध्यक्ष सोनिया गांधी ( Congress President Sonia Gandhi ) के सरकारी आवास 10 जनपथ पर आयोजित वरिष्ठ नेताओं की मैराथन बैठकों में प्रशांत किशोर प्रेजेंटेशन दे रहे हैं. देश की सबसे पुरानी पार्टी को दोबारा पटरी पर लाने के लिए उन्होंने बतौर सलाह सैकड़ों स्लाइड वाले पावर प्वाइंट प्रेजेंटेशन से लंबा चौड़ा प्लान तैयार किया है. इस प्लान में सबसे अहम कांग्रेस में गांधी परिवार की भूमिका तय किया जाना है. मीडिया रिपोर्ट्स के मुताबिक प्रशांत किशोर ने कांग्रेस को वाइस प्रेसिडेंट का एक पद गठित करने के लिए कहा है. उन्होंने सलाह दी है कि इस पद पर बैठा नेता इलेक्शन टास्क फोर्स की निगरानी करेगा. इसका मतलब कि वो देश भर में चुनाव को लेकर रणनीतियां तैयार करेगा. प्रशांत किशोर की सलाह में शर्त शामिल है कि वाइस प्रेसिंडेंट के इस पद पर गांधी परिवार का कोई भी सदस्य नहीं रहेगा. हालांकि अध्यक्ष पद पर गांधी परिवार का ही कब्जा बरकरार रहेगा. जी-23 के असंतुष्ट नेताओं जैसी सलाह प्रशांत किशोर की सलाह के मुताबिक कांग्रेस के संगठन संचार के प्रभारी एआईसीसी महासचिव इस नए वाइस प्रेसिडेंट के साथ मिलकर काम करेंगे. इस नई रणनीति के तहत कांग्रेस देश में होने वाले आगामी चुनाव को सही तरीके से नियंत्रित कर सकेगा. रणनीतिकार प्रशांत किशोर ने कांग्रेस को एक पार्लियामेंट्री बोर्ड बनाने की भी सलाह दी है. जी-23 के असंतुष्ट नेताओं ने इससे पहले ऐसा ही प्रस्ताव दिया था. इसको लेकर प्रशांत किशोर ने कांग्रेस को नेतृत्व के मसले को तुरंत सुलझाने के लिए कहा है. ताकि इस मसले पर किसी भी कंफ्यूजन को दूर किया सके. इन राज्यों में गठबंधन की सलाह बीते कई दिनों से सामने आ रही खबरों के मुताबिक जनता दल यूनाइडेट के नेता रह चुके प्रशांत किशोर ने कांग्रेस को 17 राज्यों की 358 लोकसभा सीटों पर ही फोकस करने के लिए कहा है. वहीं कांग्रेस को 5 राज्यों की 168 सीटों पर दूसरे दलों के साथ गठबंधन की सलाह दी है. प्रशांत किशोर ने कांग्रेस नेतृत्व को महाराष्ट्र, झारखंड, बंगाल तमिलनाडु में दूसरे दलों के साथ गठबंधन करने के लिए कहा है. वहीं आंध्र प्रदेश में YSRCP के साथ गठबंधन बनाने की सलाह दी है. Congress में प्रशांत किशोर को लेकर जी-23 अनदेखी से खफा, अंतर्कलह हुई तेज 30 करोड़ वोटर पर फोकस करे कांग्रेस कांग्रेस के शीर्ष नेतृत्व से उन्होंने 30 करोड़ वोटर पर फोकस करने के लिए कहा है. इसके अलावा साथ ही SC, ST, भूमिहीन, मिडिल क्लास, शहर के गरीब लोग, महिलाएं, किसान युवा जैसे 8 सोशल ग्रुप पर ध्यान लगाने की सलाह दी है. प्रशांत की इन सलाहों के बीच कांग्रेस को लोकसभा चुनाव 2024 से पहले इस साल गुजरात हिमाचल प्रदेश में प्रमुख परीक्षा का सामना करना होगा. वहीं अगले साल कर्नाटक, राजस्थान, छत्तीसगढ़ मध्य प्रदेश जैसे राज्यों में चुनाव मैदान में उतरना होगा. HIGHLIGHTS",politics
"दिल्ली के लिए रवाना हुए CM शिवराज, PM मोदी को देंगे निमंत्रण","CM शिवराज का दिल्ली दौरा आज, PM मोदी से करेंगे मुलाकात भोपाल: केंद्रीय गृहमंत्री अमित शाह के भोपाल दौरे के बाद आज मुख्यमंत्री शिवराज सिंह चौहान आज दिल्ली जाएंगे. इस दौरान वो प्रधानमंत्री नरेंद्र मोदी से मुलाकात करेंगे. सीएम सुबह 8:30 बजे भोपाल से रवाना होकर 9:40 बजे दिल्ली पहुंचेंगे. सुबह 11:30 बजे पीएम नरेंद्र मोदी से मुलाकात होगी. इसके बाद सीएम दोपहर 2:45 बजे भोपाल पहुचेंगे. दिल्ली रहने के दौरान सीएम कुछ अन्य बड़े नेताओं और मंत्रियों से मुलाकात कर सकते हैं, हांलाकि उनका मुख्य प्रोग्राम पीएम से मिलने का ही है.",politics
कांग्रेस के आपसी कलह पर बोले 'आप' प्रवक्ता मालविंदर सिंह कंग,चंडीगढ़ (रमनजीत): आम आदमी पार्टी ने पंजाब प्रदेश कांग्रेस कमेटी का अध्यक्ष बनने पर अमरिंदर सिंह वड़िंग को बधाई देते हुए उनसे रचनात्मक भूमिका की उम्मीद जताई है। प्रेस कांफ्रेंस के दौरान आम आदमी पार्टी के मुख्य प्रवक्ता मालविंदर सिंह कंग ने कहा कि हम उम्मीद करते हैं कि कांग्रेस राज्य में विपक्ष के रूप में रचनात्मक भूमिका निभाएगी। मालविंदर सिंह कंग ने कहा कि मुख्यमंत्री भगवंत मान के नेतृत्व वाली पंजाब की सरकार कांग्रेस से उम्मीद कर रही है कि विपक्ष के रूप में कांग्रेस अपनी जिम्मेदारियों को पूरी निष्ठा से निभाएगी लेकिन राजा वड़िंग की ताजपोशी के दौरान कांग्रेसी नेताओं के बीच का झगड़ा फिर से उजागर हो गया है। उन्होंने कहा कि आज कांग्रेस विभाजित घर हो गया है। कुछ कांग्रेसी नेता विपक्ष के नेता प्रताप सिंह बाजवा के साथ खड़े हैं तो कुछ पूर्व पी.पी.सी.सी. अध्यक्ष नवजोत सिंह सिद्धू के साथ हैं। कंग ने कहा कि पहले भी कांग्रेस आलाकमान ने महाराजा अमरिंदर सिंह की जगह राजाओं की तरह करोड़ों की संपत्ति के मालिक चरणजीत सिंह चन्नी को राज्य की कमान सौंपी। जब वह भी विफल हो गए तो कांग्रेस ने एक और राजा (राजा वड़िंग) को पेश किया। उन्होंने कहा कि कांग्रेस की आपसी लड़ाई को पंजाब के लोगों ने नकार दिया है।,politics
"MP News मुस्लिम महिलाओं और कश्मीरी पंडितों ने गृह मंत्री Amit Shah पर बरसाए फूल, रोड शो में उमड़ा जन सैलाब- देखें वीडियो","Bhopal News: शुक्रवार को भोपाल की सड़क पर एक अलग ही नज़ारा देखने को मिला। दरअसल,एक दिवसीय भोपाल दौरे पर पहुंचे केंद्रीय गृहमंत्री Amit Shah के साथ CM Shivraj Chauhan ने करीब दो किलोमीटर लंबा रोड शो निकाला। इस दौरान जहां एक तरफ बुर्का पहने मुस्लिम महिलाएं उनका स्वागत करती नजर आईं, तो दूसरी ओर कश्मीरी पंडित भी उनका स्वागत करने में पीछे नहीं रहे। इसके अलावा रोड शो में बड़े- बड़े मंच बनाकर भाजपा नेताओं ने भी अमित शाह का स्वगात किया। अमित शाह ने इस स्वागत के लिए आभार व्यक्त किया वहीं, गृह मंत्री अमित शाह ने इस भव्य रूप से किये गये स्वागत पर ट्वीट कर कहा कि मध्यप्रदेश की भूमि पर आना हमेशा एक विशेष अनुभव होता है। आज राजा भोज की नगरी भोपाल में जनता के इस अपार स्नेह एवं आशीर्वाद के लिए उनका हृदय से आभार व्यक्त करता हूं। ",politics
तृणमूल ने दिल्ली हिंसा के आरोपित अंसार के साथ भाजपा नेताओं की तस्वीरें ट्वीट की,"राज्य ब्यूरो, कोलकाता। दिल्ली के जहांगीरपुरी में हुई हिंसा के आरोपी मोहम्मद अंसार के साथ तृणमूल कांग्रेस के एक पार्षद की तस्वीर वायरल होने के बाद पार्टी नेताओं ने शुक्रवार को अपने ट्विटर हैंडल पर अंसार के साथ भाजपा नेताओं की कथित तस्वीरें साझा की और उसे ""आत्मनिरीक्षण"" करने की सलाह दी। कई समाचार चैनलों ने बृहस्पतिवार को, अंसार और हल्दिया से पार्षद अजीजुल रहमान की तस्वीरें दिखाई थीं। तृणमूल के सदस्य रहमान ने इसकी पुष्टि की थी कि तस्वीर 2019 में ली गई थी। उन्होंने कहा, ""हम जनप्रतिनिधि हैं और लोग हमारे साथ तस्वीर खिंचवाते हैं।"" भारतीय जनता पार्टी द्वारा इस मामले को तूल दिए जाने के साथ ही, पश्चिम बंगाल के उद्योग एवं वाणिज्य मंत्री पार्थ चटर्जी समेत तृणमूल के कई नेताओं ने भाजपा नेताओं के साथ अंसार की कथित तस्वीरें ट्वीट कीं। तृणमूल महासचिव चटर्जी ने एक तस्वीर पोस्ट की जिसमें अंसार दिल्ली में भाजपा नेताओं के साथ खड़ा है। चटर्जी ने लिखा, ""मेरा मानना है कि हमारी प्राथमिकता न्याय सुनिश्चित करना होनी चाहिए। दोषियों को सजा मिलनी चाहिए। यहां हम देख रहे हैं कि कैसे अंसार भाजपा के साथ नजदीक से जुड़ा रहा। एक पक्ष को ही नहीं देखना चाहिए।"" इसी प्रकार पर्यटन, सूचना एवं सांस्कृतिक मामलों के मंत्री इंद्रनील सेन ने भी भाजपा नेताओं की अंसार के साथ तस्वीर साझा की।भाजपा की आलोचना करते हुए तृणमूल के प्रदेश प्रवक्ता कुणाल घोष ने संवादाताओं से कहा, ""भाजपा को हल्दिया के रहने वाले अंसार के साथ हमारे एक स्थानीय नेता की पुरानी फोटो वायरल करने के बदले यह बताना चाहिए कि वह उनके राजनीतिक कार्यक्रमों में क्या कर रहा था।"" तृणमूल के आरोपों का जवाब देते हुए भाजपा के प्रदेश प्रवक्ता शमिक भट्टाचार्य ने कहा कि उनकी पार्टी नैतिकता और निष्ठा में विश्वास रखती है। उन्होंने कहा, ""अंसार को हमारे नेता शुभेन्दु अधिकारी की कार पर उस दिन पत्थर मारते देखा गया था जब 2021 विधानसभा चुनाव के नतीजों की घोषणा हुई थी। वह भाजपा के साथ कैसे हो सकता है? हमारी पार्टी ऐसे तत्वों को कभी शरण नहीं देती।""",politics
"पीके के सुझाव पर पसोपेश में गांधी परिवार, क्या अध्यक्ष पद छोड़ेंगी सोनिया गांधी?","कांग्रेस को चुस्त-दुरुस्त करने की कवायद लंबे समय से चल रही है. लेकिन पांच राज्यों में मिली करारी हार के बाद पार्टी के अंदर विचार-विमर्श बैठकों का दौर बढ़ गया है. चुनावी रणनीतिकार प्रशांत किशोर कांग्रेस अध्यक्ष सोनिया गांधी पार्टी के वरिष्ठ नेताओं के साथ बैठक कर संगठन को सक्रिय करने का मंत्र दे रहे हैं. प्रशांत किशोर ने कांग्रेस के पुनरुत्थान के लिए कई सुझाव प्रजेंटेशन के माध्यम से दिए गए हैं. इनमें से ही एक सुझाव यह भी है कि गांधी परिवार की त्रिमूर्ति कहे जाने वाले सोनिया गांधी, प्रियंका गांधी राहुल गांधी में से कोई भी नेता पार्टी का अध्यक्ष न रहे. इसकी बजाय परिवार से बाहर के किसी नेता को यह जिम्मेदारी दी जाए. ऐसे में अहम सवाल यह है कि फिर गांधी परिवार के ये नेता क्या जिम्मेदारी संभालेंगे. पीके ने सुझाव दिया है कि सोनिया गांधी यूपीएम की चेयरमैन रहें, इसके अलावा राहुल गांधी संसदीय बोर्ड के नेता बनें प्रियंका गांधी को महासचिव कॉर्डिनेशन की जिम्मेदारी दी जाए. इसके अलावा उन्होंने सुझाव दिया है कि कांग्रेस को गठबंधन की राजनीति पूरी आक्रामकता के साथ करनी चाहिए. उनका कहना है कि कांग्रेस को पूर्व दक्षिण की 200 सीटों पर फोकस करना चाहिए. इन सीटों पर भाजपा का बहुत ज्यादा प्रभाव नहीं है. यही नहीं प्रशांत किशोर ने कांग्रेस को वैचारिक जमीन पर वापस लौटने का भी सुझाव दिया है. पीके का कहना है कि कांग्रेस को लोकतांत्रिक दल के तौर पर काम करना चाहिए. इसके अलावा उसे जनता को यह बताना होगा कि वह वंशवाद भ्रष्टाचार से अलग है. : भारत-ब्रिटेन के बीच दीवाली तक होगा मुक्त व्यापार समझौता : PM बोरिस जॉनसन प्रशांत किशोर के करीबियों के हवाले से एक मीडिया रिपोर्ट में दावा किया गया है कि पीके ने 600 स्लाइड्स तैयार की हैं. इन स्लाइड्स में बताया गया है कि ग्रासरूट लेवल पर कांग्रेस को अपने कार्यकर्ताओं को मजबूत करना होगा, उन्हें सक्रिय करना होगा. इसके लिए जरूरी यह है कि बुजुर्ग जड़ हुए नेताओं को बाहर करना होगा. इसकी बजाय जिला स्तर पर नई लीडरशिप तैयार करनी होगी. उन्होंने कहा कि कांग्रेस को अपने कॉम्युनिकेशन सिस्टम को भी बदलना होगा. यही नहीं कुछ नारे भी पीके ने कांग्रेस को सुझाए हैं, जिनके जरिए पीएम नरेंद्र मोदी के खिलाफ अभियान चलाया जा सकता है. पीके का सुझाव है कि कांग्रेस को 'हानिकारक मोदी' 'मोदी जाने वाले हैं' के नारे पर आगे बढ़ना होगा. दरअसल चुनावी रणनीतिकार का कहना है कि इस तरह से कांग्रेस को पीएम नरेंद्र मोदी की नीतियों पर अटैक करना चाहिए न कि उन पर व्यक्तिगत तौर पर हमला करना चाहिए.",politics
"नीति आयोग के उपाध्यक्ष राजीव कुमार ने दिया इस्तीफा, सुमन बेरी लेंगे उनकी जगह",राजीव कुमार (Rajiv Kumar) ने नीति आयोग के उपाध्यक्ष पद से इस्तीफा दे दिया है. मीडिया रिपोर्ट के अनुसार उनकी जगह अर्थशास्त्री सुमन बेरी लेंगे. वे अगले उपाध्यक्ष बनाए जाएंगे. राजीव कुमार नीति आयोग के दूसरे उपाध्यक्ष थे. 2014 में पहली बार मोदी सरकार सत्ता में आने के बाद योजना आयोग का नाम बदलकर नीति आयोग किया गया था. इसके बाद अरविंद पनगढ़िया (Arvind Panagariya) नीति आयोग के पहले उपाध्यक्ष बने. पनगढ़िया के इस्तीफा देने के बाद राजीव कुमार नए उपाध्यक्ष बने थे. गौरतलब है कि नीति आयोग के अध्यक्ष प्रधानमंत्री होते हैं. यह आयोग देश के लिए प्रमुख नीति के निर्धारण का काम करती है. कौन हैं सुमन बेरी? वर्ल्ड बैंक के प्रमुख रह चुके सुमन बेरी भारतीय अर्थशास्त्री हैं. सुमन बेरी ने ऑक्सफोर्ड यूनिवर्सिटी से ग्रेजुएशन प्रिंसटन यूनिवर्सिटी से अपनी मास्ट डिग्री की है. सुमन बेरी फिलहाल बेल्जियम की राजधानी ब्रूसेल्स के एक इकनॉमिक थिंकटैंक के नॉन रेजिडेंट फेलो के पद पर काम कर रहे हैं. सुमन बेरी लगभग 28 वर्ष तक वर्ल्ड बैंक में काम कर चुके हैं. इसके साथ वो भारत के सांख्यिकीय आयोग से लेकर मॉनिटरी पॉलिसी आरबीआई द्वारा बनाई गई तकनीकी सलाहकार समिति के सदस्य भी रहे हैं.,politics
"प्रशांत किशोर का कांग्रेस पार्टी में शामिल होना तय, सोनिया-राहुल बड़ी भूमिका देने को तैयार: रिपोर्ट","Highlights सोनिया गांधी ने किशोर के लिए एक सीमारेखा भी तय करने की कोशिश की है। विशेष टीम उन्हें बाकी दलों से अलग करके पूरी तरह से कांग्रेस के प्रति समर्पित करने का प्रयास करेगी। अधिकांश सदस्यों की राय है कि किशोर के सुझाव व्यावहारिक हैं और उन्हें लागू किया जा सकता है। नई दिल्ली: पिछली बार कांग्रेस पार्टी में शामिल होने से चूक गए चुनावी रणनीतिकार प्रशांत किशोर के इस बार कांग्रेस में शामिल होने की अब केवल औपचारिकताएं मात्र बची हैं। कांग्रेस पार्टी के शीर्ष सूत्रों ने एनडीटीवी को इस बात की पुष्टि की है। एनडीटीवी की रिपोर्ट के अनुसार, सूत्रों ने कहा कि किशोर कांग्रेस पार्टी में शामिल होंगे और तय की जा चुकी एक महत्वपूर्ण भूमिका को निभाएंगे। हालांकि, फिलहाल उस भूमिका को लेकर कोई विस्तृत रूपरेखा नहीं तैयार हुई है। राहुल गांधी की सलाह से सोनिया गांधी उस रूपरेखा को तय करेंगी। वहीं सोनिया गांधी ने किशोर के लिए एक सीमारेखा भी तय करने की कोशिश की है जिसके तहत उन्होंने एक विशेष टीम बनाई है जो उन्हें बाकी दलों से अलग करके पूरी तरह से कांग्रेस के प्रति समर्पित करने का प्रयास करेगी। इसके साथ किशोर के प्रस्ताव का मूल्यांकन भी करेगी। सूत्रों का कहना है कि किशोर और उनकी आईपैक की टीम ने इससे पहले ममता बनर्जी की टीएमसी और जगन मोहन रेड्डी की वाईएसआर कांग्रेस के साथ काम किया था और उन्हें भारी जीत दिलाने में मदद की थी लेकिन अब यह सब बंद होना चाहिए। पार्टी के कई बड़े नेताओं की किशोर को लेकर यही आपत्ति भी है कि वह अपनी राष्ट्रीय भूमिका देख रहे हैं और एक पार्टी तक सीमित नहीं होना चाहते हैं। वह, टीएमसी और टीआरएस से राजनीतिक सलाहकार के तौर पर जुड़े हैं। अधिकांश सदस्यों की राय है कि किशोर के सुझाव व्यावहारिक हैं और उन्हें लागू किया जा सकता है। सूत्रों ने कहा कि समिति अपनी रिपोर्ट में पार्टी के भविष्य, वैचारिक प्रतिबद्धता और कार्यकर्ताओं को बरकरार रखने के लिए प्रस्तावित परिवर्तनों का एक सख्त अवलोकन भी चाहती है। सोनिया गांधी के एक या दो दिन में समिति के साथ विचार-विमर्श को अंतिम रूप देने और किशोर के साथ अंतिम बैठक करने की उम्मीद है।",politics
"हार्दिक पटेल कर रहे BJP की तारीफ और कांग्रेस पर हमला, पार्टी छोड़ने की अटकल",गुजरात कांग्रेस के चर्चित नेता एक बार फिर खबरों में हैं. अहमदाबाद से लेकर दिल्ली तक खलबली है. वह कांग्रेस पर हमलावर हैं भाजपा की तारीफ कर रहे हैं. पटेल खुलकर पार्टी नेतृत्व के खिलाफ बोल रहे हैं. हार्दिक पटेल ने पीएम मोदी बीजेपी की खुलकर तारीफ भी की है. ऐसे संकेत लग रहे हैं कि शायद हार्दिक पटेल बीजेपी की तरफ रूख कर लें. उनके कांग्रेस छोड़कर भारतीय जनता पार्टी में आने की अटकलें तेज हो गई हैं. पटेल ने खुद को राम भक्त कहकर पाला बदलने को कयासों को हवा दे दी है. बताया जा रहा है कि वो कांग्रेस से नाराज हैं. हार्दिक ने खुद ही ये बात कबूली है कि उनकी नाराजगी स्टेट लीडरशिप से है. इस बीच हार्दिक पटेल ने कहा कि मेरा बीजेपी में शामिल होने का कोई इरादा नहीं है. मैं भाजपा द्वारा हाल ही में लिए गए राजनीतिक फैसलों का स्वागत करता हूं. गुजरात में पार्टी मजबूत है क्योंकि उनके पास निर्णय लेने की क्षमता के साथ नेतृत्व है... कांग्रेस हाईकमान पर तंज कसते हुए उन्होंने कहा कि मुझे उम्मीद है कि आलाकमान मेरी बात सुनेगा.,politics
"हिमाचल: भाजपा और आप ने आखिर क्‍यों बढ़ाई कांगड़ा में सक्रियता, जानिए क्‍यों अहम है यह जिला","धर्मशाला, जागरण टीम। Himachal Pradesh Kangra District, जनसंख्या के आधार पर हिमाचल प्रदेश का सबसे बड़ा और राजनीतिक रूप से महत्वपूर्ण कांगड़ा जिला अगले दो दिन तक राजनीतिक घटनाक्रम का साक्षी बनेगा। भारतीय जनता पार्टी और आम आदमी पार्टी शक्ति प्रदर्शन करेंगी। भारतीय जनता पार्टी के राष्ट्रीय अध्यक्ष जगत प्रकाश नड्डा शुक्रवार को कांगड़ा में होंगे जहां उनका रोड शो और जनसभा प्रस्तावित हैं। शनिवार को आम आदमी पार्टी के संयोजक एवं दिल्ली के मुख्यमंत्री अरविंद केजरीवाल चंबी मैदान में जनसभा को संबोधित करेंगे। ये दोनों दल चुनावी मुद्रा में आ चुके हैं जबकि कांग्रेस अब तक ऊहापोह में है। भाजपा और आप के राष्ट्रीय नेता प्रदेश का दौरा कर रहे हैं जबकि कांग्रेस अपनी चुनावी हुंकार मंडी से भरेगी जहां कांग्रेस प्रदेशाध्यक्ष कुलदीप राठौर ही मुख्य वक्ता होंगे। नड्डा शिमला क्षेत्र को पहले ही छू गए हैं। इससे पूर्व आम आदमी पार्टी मुख्यमंत्री जयराम ठाकुर के गृहजिला मुख्यालय यानी मंडी में जनसभा और रोड शो कर चुनावी अखाड़े में प्रविष्ट हुई थी। कारण यही था कि मुख्यमंत्री के क्षेत्र से घेरेबंदी आरंभ की जाए। भाजपा हो या आप, अब दोनों का ध्यान कांगड़ा पर रहेगा। पिछले परिसीमन से पूर्व कांगड़ा जिले में 16 विधानसभा क्षेत्र थे जो अब 15 हैं। 68 विधानसभा क्षेत्रों वाले हिमाचल प्रदेश में सर्वाधिक हलके कांगड़ा से हैं। कांगड़ा के बाद मंडी जिले के पास सर्वाधिक 10 हलके हैं। कोई भी दल या नेता हो, कांगड़ा का महत्व सबको समझना पड़ता है। कांग्रेस और भाजपा दोनों ही कांगड़ा के महत्व को समझते हुए यहां मुख्यमंत्री के शीतकालीन प्रवास की परंपरा भी आरंभ कर चुके हैं। वीरभद्र सिंह ने तो धर्मशाला को दूसरी राजधानी का दर्जा भी देना चाहा था। तपोवन स्थित राज्य का दूसरा विधानसभा भवन भी इसी संदर्भ का एक मीलपत्थर है। क्योंकि कांगड़ा का पुराना नाम त्रिगर्त है इसलिए शिमला का रास्ता उसके लिए आसान होता है जो त्रिगर्त का किला जीत लेता है। जगत प्रकाश नड्डा और भाजपा संगठन के बाकी नेतृत्व के कई महत्वपूर्ण चेहरे पहले से प्रदेश में चुनावी तैयारियों में जुट चुके हैं इसलिए भाजपा का सक्रियता दिख रही है। जगत प्रकाश नड्डा कांगड़ा को क्या संदेश देते हैं, इस पर नजर रहेगी। उधर, केजरीवाल कांगड़ा के साथ क्या संवाद करते हैं, यह भी देखना होगा।",politics
जयराम ठाकुर के दिल्ली मॉडल वाले बयान पर केजरीवाल बोले- हिमाचल में भी बनेगी 'ईमानदार सरकार',"आम आदमी पार्टी के संयोजक और दिल्ली के मुख्यमंत्री अरविंद केजरीवाल ने शुक्रवार को हिमाचल के सीएम जयराम ठाकुर के बयान पर ट्वीट कर पलटवार किया है. उन्होंने कहा कि दिल्ली मॉडल मतलब ईमानदार सरकार. ट्वीट में लिखा कि हिमाचल में ईमानदार सरकार इसलिए नहीं हो सकती कि सामाजिक एवं राजनीतिक परिस्थितियां अलग हैं? सवाल परिस्थितियों का नहीं, नियत का है जयराम जी. 'आप' की नीयत साफ है. पंजाब, दिल्ली की तरह हिमाचल में भी पार्टी ईमानदार सरकार देगी.  हिमाचल के सीएम ने यह बयान दिया था सीएम जयराम ठाकुर ने अरविंद केजरीवाल के हिमाचल दौरे को लेकर कहा था कि केजरीवाल चुनाव को लेकर हिमाचल में लगातार दौरे कर रहे हैं, लेकिन हिमाचल में दिल्ली मॉडल स्वीकार नहीं किया जाएगा. यहां की सामाजिक और भौगोलिक परिस्थितियां अलग हैं.  कांगड़ा में जनसभा करेंगे केजरीवाल हिमाचल प्रदेश में इस साल विधानसभा चुनाव होने हैं. पंजाब में जीत के बाद तमाम राज्यों में पैर पसारने की कोशिश में जुटी आम आदमी पार्टी की नजर हिमाचल प्रदेश पर भी है, इसलिए वह चुनाव से पहले यहां सक्रिय हो गई है. इसी सिलसिले में अरविंद केजरीवाल शनिवार को कांगड़ा के शाहपुर विधानसभा क्षेत्र के चंबी मैदान में जनसभा को संबोधित करेंगे. इससे पहले वह मंडी में रोड शो कर चुके हैं. आप हिमाचल के अध्यक्ष समेत कई नेता बीजेपी में एक तरह जहां आप हिमाचल प्रदेश में पैर जामने की कोशिश कर रही है वहीं उनके पदाधिाकरी पार्टी छोड़कर जा रहे हैं. 9 अप्रैल को आम आदमी पार्टी के हिमाचल प्रदेश अध्यक्ष अनूप केसरी , संगठन महामंत्री सतीश ठाकुर और ऊना के अध्यक्ष इकबाल सिंह बीजेपी में शामिल हो गए हैं. फिर 12 अप्रैल को आम आदमी पार्टी की राज्य महिला मोर्चा की प्रमुख कई नेताओं के साथ पार्टी छोड़कर बीजेपी में शामिल हो गईं. जयराम ठाकुर ही होंगे सीएम उम्मीदवार बीजेपी के राष्ट्रीय अध्यक्ष जगत प्रकाश नड्डा ने 10 अप्रैल को यह साफ कर दिया था कि पार्टी जयराम ठाकुर के चेहरे पर ही विधानसभा चुनाव लड़ेगी. इतना ही नहीं, उन्होंने यह भी कहा था कि टिकट वितरण में इस बात का विशेष ख्याल रखा जाएगा कि कौन से कैंडिडेट सीट जीत सकते हैं.",politics
UP Politics News: सपा छोड़ने वाले हरपाल सैनी बोले- पार्टी में मुलायम सिंह यादव और शिवपाल यादव की कोई हैसियत नहीं तो मेरी क्या होगी,"UP Politics: स्वामी प्रसाद मौर्य के करीबी हरपाल सैनी ने समाजवादी पार्टी को अलविदा कह दिया है. सैनी ने कहा कि पार्टी में जब मुलायम सिंह और शिवपाल यादव की कोई हैसियत नहीं है तो मेरी क्या होगी.  Harpal Saini News: उत्तर प्रदेश में 2022 विधानसभा चुनाव से पहले स्वामी प्रसाद मौर्य (Swami Prasad Maurya) के साथ बीजेपी को अलविदा कहकर पूर्व एमएलसी और स्वामी प्रसाद मौर्य के बेहद करीबी हरपाल सैनी (Harpal Saini) साइकिल पर सवार हुए थे. लेकिन अब सैनी ने समाजवादी पार्टी को भी दुखी मन से अलविदा कह दिया हैं. सपा में जाने के फैसले को हरपाल सैनी ने बताया गलत दरअसल उन्होंने अखिलेश यादव को अहंकारी बताया और खूब तंज कसते हुए कहा कि सपा में जाने का उनका निर्णय गलत था. पार्टी में उनके कद के हिसाब से किया गया वादा नहीं निभाया गया. अपने शास्त्रीनगर आवास पर प्रेस कॉंफ्रेंस के दौरान उंन्होने कहा कि सरधना विधानसभा सीट से सपा उम्मीदवार अतुल प्रधान 2 बार चुनाव हारे लेकिन इस बार उन्हे जितवा दिया और विधायक बनवा दिया, लेकिन अतुल प्रधान ने धन्यवाद भी नहीं किया. मुलायम सिंह और शिवपाल की हैसियत पार्टी में कुछ नहीं- सैनी हरपाल सैनी ने कहा कि पार्टी में जब मुलायम सिंह और शिवपाल की हैसियत नहीं तो मेरी क्या होगी, क्योंकि सपा में न नीयत है, न नीति है और ना संगठन है. उंन्होने मायावती पर भी हमला बोला और कहा कि मायावती को पैसों की भूख न होती तो वो बहुत ऊपर होतीं, बता दें कि प्रेस कॉन्फ्रेंस के दौरान हरपाल सैनी बेहद दुखी दिखे. Petrol Diesel Price Today: दिल्ली, यूपी सहित तमाम राज्यों में आज गाड़ी की टंकी फुल कराने के लिए कितनी कीमत चुकानी होगी, चेक करें Petrol- Diesel की ताजा रेट लिस्ट Amethi Police News: अमेठी में महिला चौकी प्रभारी रश्मि यादव ने फांसी लगाकर आत्महत्या की, पिता ने जताई हत्या की आशंका",politics
"गुजरातः पाटीदार नेता नरेश पटेल थाम सकते हैं कांग्रेस का दामन, सोनिया गांधी से आज करेंगे मुलाकात","गुजरात में इस साल के आखिर में विधानसभा चुनाव होने हैं. लेकिन सभी राजनीतिक पार्टियों ने अभी से प्रयास करना शुरू कर दिया है. बता दें कि गुजरात के पाटीदार नेता नरेश पटेल आज कांग्रेस अध्यक्ष सोनिया गांधी से मिल सकते हैं. सूत्रों से मिली जानकारी के मुताबिक नरेश पटेल की कांग्रेस में शामिल होने की संभावना है.नरेश पटेल लेउवा पटेल समाज के खोडलधाम के अध्यक्ष हैं. बता दें नरेश पटेल भले ही सक्रिय राजनीति में न रहे हों लेकिन पिछले एक दशक में उनके नाम की खासी चर्चा रही है. खोडलधाम पर भव्य मंदिर के निर्माण को लेकर अग्रणी रहे नरेश पटेल का पाटीदार समाज में जबरदस्त वर्चस्व है. नरेश पटेल जिस पाटीदार समुदाय के नेता हैं. वह गुजरात की राजनीति में हमेशा से निर्णायक भूमिका में रहा है. लेउवा पटेल, सौराष्ट्र और कच्छ के इलाके में ज्यादा, राजकोट, जामनगर, अमरेली, भावनगर, जूनागढ़, पोरबंदर, सुरेंद्रनगर जिलों में बड़ी संख्या में पाटीदार समाज के लोग रहते हैं. नरेश पटेल को लेकर पिछले कुछ दिनों से गुजरात में जबदस्त राजनीति हो रही है. इस राजनीति में हर राजनीतिक पार्टी की निगाह नरेश पटेल पर टिकी हुई है. माना जा रहा है कि नरेश पटेल जिस पार्टी में जाएंगे पाटीदार समाज का समर्थन उस पार्टी को रहेगा. वहीं दूसरी तरफ पाटीदार आंदोलन से सियासत में आए गुजरात कांग्रेस के कार्यकारी अध्यक्ष हार्दिक पटेल ने प्रदेश कांग्रेस नेतृत्व पर सवाल खड़े करते हुए बागी तेवर अख्तियार कर लिए हैं. हार्दिक ने खुद को राम भक्त बताया और कहा कि हिंदू होने पर हमें गर्व है, लेकिन बीजेपी में जाने पर अभी अपने पत्ते नहीं खोल रहे हैं.",politics
भाजपा राजेंद्रनगर विस उपचुनाव जीती तो दिल्ली MCD चुनाव के लिए होगा बड़ा संदेश,"नई दिल्ली [संतोष कुमार सिंह]। भारतीय जनता पार्टी (भाजपा) की नजर राजेंद्र नगर विधानसभा उपचुनाव पर है। भाजपा ने इसकी तैयारी भी शुरू कर दी है। प्रदेश अध्यक्ष आदेश गुप्ता सभी वार्डो के पदाधिकारियों के साथ बैठक कर चुके हैं। चुनाव की तैयारी को तेज करने के लिए उन्होंने विधानसभा प्रभारी भी घोषित कर दिया है। विधायक अजय महावर को प्रभारी बनाया गया है। अजय महावर की देखरेख में चुनावी तैयारी को धार देने की कोशिश होगी। उनके सहयोग के लिए इस विधानसभा में आने वाले वार्डों में भी प्रभारी की तैनाती की गई है। पूर्व विधायक डा. महेंद्र नागपाल को राजेंद्र नगर वार्ड का, गजेंद्र यादव को इंद्रपुरी वार्ड का प्रभारी नियुक्त किया गया है। पूर्व महापौर जय प्रकाश को नारायणा वार्ड का प्रभारी और प्रदेश प्रवक्ता ऋचा पांडे मिश्रा को सह-प्रभारी बनाया गया है। आम आदमी पार्टी (आप) के राघव चड्ढा राजेंद्र नगर से विधायक चुने गए थे। उनके राज्यसभा सदस्य चुने जाने के कारण यहां उपचुनाव होना है। भाजपा की कोशिश इस उपचुनाव को जीतकर कार्यकर्ताओं में उत्साह भरने की है। इससे विधानसभा में विधायकों की संख्या भी बढ़ेगी। अभी भाजपा के आठ विधायक हैं। यह सीट भाजपा के लिए प्रतिष्ठा का सवाल बन गया है, क्योंकि प्रदेश अध्यक्ष इसी विधानसभा क्षेत्र में रहते हैं। चुनाव परिणाम का उनके राजनीतिक कद पर असर पड़ेगा। यही कारण है कि उपचुनाव की घोषणा होने के पहले से ही उन्होंने तैयारी शुरू कर दी है। भाजपा के स्थापना दिवस पर इस विधानसभा क्षेत्र में निकाली गई शोभायात्रा में पार्टी के राष्ट्रीय अध्यक्ष जेपी नड्डा भी शामिल हुए थे। आने वाले दिनों में यहां अन्य बड़े नेताओं के कार्यक्रम आयोजित करने की तैयारी है। भाजपा नेताओं का कहना है कि नगर निगम चुनाव अब राजेंद्र नगर विधानसभा उपचुनाव के बाद होगा। इस कारण भी इस उपचुनाव का विशेष महत्व है। इसमें जीत से निगम चुनाव की राह आसान हो सकती है।",politics
"Uttarakhand by Election: धामी ने तोड़ी सेंधमारी कर उपचुनाव लड़ने की परंपरा, सैद्धांतिक राजनीति को मिला बल","किशोर जोशी, नैनीताल। Champawat by Election: आखिरकार मुख्यमंत्री पुष्कर सिंह धामी किस सीट से चुनाव लड़ेंगे, इसको लेकर अटकलें थम गई। चंपावत विधानसभा सीट से निर्वाचित भाजपा विधायक कैलाश गहतोड़ी ने विधानसभा की सदस्यता से इस्तीफा देकर मुख्यमंत्री के लिए उपचुनाव का रास्ता साफ कर दिया।  इस सियासी घटनाक्रम के बाद मुख्य विपक्षी दल बेहद कांग्रेस बहुत राहत महसूस कर रही है। गुटबाजी व असंतोष से घिरी कांग्रेस इस आशंका से परेशान थी कि कोई कांग्रेस का विधायक इस्तीफा देकर भाजपा के पाले में न चला जाय।  इन सब सियासी अटकलों को निराधार साबित कर मुख्यमंत्री धामी ने राज्य की सियासत में वैचारिक व सिद्धांतवादी सियासत को आगे बढ़ाकर नई उम्मीद जगाई है। साथ ही भाजपा के भुवन चंद्र खडूरी, कांग्रेस सरकार में मुख्यमंत्री रहे विजय बहुगुणा के विपक्षी दल में सेंधमारी कर अपने लिए सीट खाली करने की परंपरा को भी एक झटके में तोड़ दिया। राज्य में पहले विधानसभा चुनाव में 2002 में कांग्रेस सत्ता में आई तो तबके सांसद व दिग्गज नेता एनडी तिवारी को मुख्यमंत्री बनाया गया। एनडी ने नैनीताल लोकसभा की सदस्यता से इस्तीफा दिया, तब रामनगर सीट से कांग्रेस विधायक वाईएस रावत ने इस्तीफा देकर तिवारी के लिए सीट खाली की और उपचुनाव में फिर एनडी भारी मतों से जीतकर विधानसभा पहुंचे। 2007 में भाजपा सत्ता में आई तो तब के गढ़वाल सांसद भुवन चंद्र खंडूरी को मुख्यमंत्री बनाया गया। फिर खंडूरी के लिए पौड़ी गढ़वाल जिले की धुमाकोट कांग्रेस विधायक व तिवारी राज में आबकारी मंत्री रहे टीपीएस रावत ने इस्तीफा देकर सीट खाली की। नए परिसीमन में अब यह सीट खत्म हो गई थी। 2012 में कांग्रेस फिर सत्ता में आई तो विजय बहुगुणा मुख्यमंत्री बने और उनके लिए सीट छोड़ी सितारगंज के तत्कालीन भाजपा विधायक किरन मंडल ने। मंडल को फिर कुमाऊं मंडल विकास निगम का अध्यक्ष बनाया गया था। खंडूरी व बहुगुणा के लिए विपक्षी दलों के सीट खाली करने पर दलबदल व खरीद फरोख्त के आरोप भी लगे थे।  बहुगुणा के बाद हरीश रावत मुख्यमंत्री बने तो उनके लिए धारचूला के कांग्रेस विधायक हरीश धामी ने सीट छोड़ी थी। धामी को वन विकास निगम अध्यक्ष बनाया गया था। नियमानुसार मुख्यमंत्री को छह माह के भीतर विधानसभा सदस्य बनना जरूरी है तो उपचुनाव में उतरना अवश्यम्भावी था। पूर्व मुख्यमंत्री हरीश रावत ने तो उम्मीद जताई थी कि धामी विपक्षी दलों में सेंधमारी के बजाय अपने दल विधायक से सीट रिक्त कराएं। बहरहाल, मुख्यमंत्री धामी ने भाजपा विधायक से सीट रिक्त कराकर राज्य में दलबदल की राजनीति पर धीरे से मगर बड़ा प्रहार किया है। इसके दूरगामी परिणाम भविष्य में दिखाई दे सकते हैं। प्रसिद्ध समाजशास्त्री प्रो भगवान सिंह बिष्ट कहते हैं कि मुख्यमंत्री ने अपने दल के विधायक से इस्तीफा दिलवाकर जनता में बड़ी उम्मीद जगाई है। दलबदल की सियासत राज्य के हित में नहीं है।",politics
"सियासी हलचल के बीच आज बिहार जाएंगे अमित शाह, GNSU के दीक्षांत समारोह में होंगे शामिल","केंद्रीय गृह मंत्री अमित शाह आज बिहार दौरे पर रहेंगे. इस दौरान वो गोपाल नारायण सिंह विश्वविद्यालय के दीक्षांत समारोह में शामिल होंगे. केंद्रीय गृह मंत्री अमित शाह आज एक दिवसीय बिहार दौरे पर रहेंगे. इस दौरान अमित शाह भोजपुर जिले के जगदीशपुर में वीर कुंवर सिंह की जयंती के मौके पर एक कार्यक्रम में शामिल होंगे. जानकारी के मुताबिक, कार्यक्रम में शिरकत के बाद अमित शाह सासाराम में गोपाल नारायण सिंह विश्वविद्यालय के दीक्षांत समारोह में शामिल होंगे. बता दें, शुक्रवार को राबड़ी देवी की इफ्तार पार्टी में सीएम नीतीश कुमार ने शामिल होकर सबको चौंका दिया है. लालू प्रसाद यादव के बड़े बेटे तेज प्रताप ने तो यहां तक कह दिया कि हम सरकार बनाने वाले हैं. वहीं, राजनीतिक हलचल के बीच आज अमित शाह बिहार का दौरा कर रहे हैं. माना जा रहा है कि वो सीएम नीतीश कुमार से बिना मिले ही वापस दिल्ली लौट जाएंगे. वहीं, यूनिवर्सिटी दौरे के दौरान शामिल सासाराम मेडिकल और मैनेजमेंट के छात्रों और अन्य पाठ्यक्रमों में 700 से ज्यादा छात्रों को डिग्री देंगे. ये बड़े चहरे भी कार्यक्रम का होंगे हिस्सा जानकारी के मुताबिक गोपाल नारायण सिंह विश्वविद्यालय के इस पहले दीक्षांत समारोह कार्यक्रम में केंद्रीय गृह मंत्री अमित शाह के अलावा कई अन्य नेता भी शामिल होंगे. इसमें केंद्रीय गृह राज्यमंत्री नित्यानंद राय, बिहार सरकार के उप मुख्यमंत्री तारकिशोर प्रसाद, लोकसभा सांसद मनोज तिवारी और अन्य लोकसभा सांसद डॉ. संजय जायसवाल शामिल होंगे. बिना सीएम नीतीश से मिले लौट जाएंगे दिल्ली ज्ञात हो कि एक दिवसीय दौरे पर बिहार आ रहे गृह मंत्री अमित शाह प्रदेश के मुख्यमंत्री नीतीश कुमार से मिले बिना ही लौट जाएंगे. मिली जानकारी अनुसार गृह मंत्री शाह आज सुबह 10 बजे पटना पहुंचेंगे, जहां से वो सीधे आरा के जगदीशपुर के लिए रवाना हो जाएंगे. वहां वे बाबू वीर कुंवर सिंह की जयंती पर बीजेपी द्वारा आयोजित विजयोत्सव में शामिल होंगे. उसके बाद वे नारायण मेडिकल कॉलेज के दीक्षांत कार्यक्रम में शामिल होंगे. फिर गया से दिल्ली रवाना हो जाएंगे. Bihar News: कृमि मुक्ति की दवा खाकर बिगड़ी सरकारी स्कूल के बच्चों की तबीयत, नाराज ग्रामीणों ने शिक्षकों को पीटा OMG! कैदी ने गेंद में छिपाकर रखी थी मोबाइल और केबल, देखकर सुरक्षाकर्मी रह गए हैरान, मचा हड़कंप",politics
"फिर दिखने लगी बीजेपी और जेडीयू में दूरियां, अमित शाह आज बिहार दौरे पर, लेकिन सीएम नीतीश कुमार से नहीं मिलेंगे","बिहार में बीजेपी और जेडीयू के बीच फिर से रिश्तों में खटास नजर आने लगी है. केंद्रीय गृह मंत्री अमित शाह आज बिहार दौरे पर होंगे, लेकिन अपने इस दौरे के दौरान वह बिहार के सीएम नीतीश कुमार से नहीं मिलेंगे.  Amit Shah Bihar Tour: बेशक बिहार में बीजेपी और जेडीयू मिलकर सरकार चला रही हो, लेकिन दोनों के बीच फिर से रिश्तों में खटास नजर आने लगी है. प्रदेश स्तर पर ऐसे छोटे-मोटे कई मौके आए हैं, लेकिन बाद में ऑल इज वेल का दावा किया गया. लेकिन एक बार फिर से दोनों के बीच बढ़ रही दूरियों के संकेत मिले हैं और यह लोकल स्तर पर नहीं, बल्कि बड़े औऱ नेशनल स्तर पर दिख रहा है. दरअसल, केंद्रीय गृह मंत्री अमित शाह आज बिहार दौरे पर होंगे, लेकिन अपने इस दौरे के दौरान वह बिहार के सीएम नीतीश कुमार से मुलाकात नहीं करेंगे. ऐसे में चर्चा होने लगी है कि दोनों के बीच सबकुछ ठीक नहीं है. क्यों आ रहे हैं अमित शाह गृह मंत्री अमित शाह का यह बिहार दौरा एक दिन का है. वह आज सुबह 10 बजे पटना पहुंचेंगे, जहां से वो सीधे आरा के जगदीशपुर के लिए निकल जाएंगे. जगदीशपुर में वह बाबू वीर कुंवर सिंह की जयंती पर बीजेपी द्वारा आयोजित विजयोत्सव में शामिल होंगे. उसके बाद वे नारायण मेडिकल कॉलेज के दीक्षांत कार्यक्रम में शामिल होंगे. फिर गया से दिल्ली के लिए निकल जाएंगे. इन मुद्दों पर भी दिखी है टकराहट बता दें कि बिहार एनडीए काफी दिनों से गड़बड़ियां दिख रही हैं. दोनों पार्टियों (बीजेपी और जेडीयू) के बीच जातीय जनगणना, विशेष राज्य का दर्जा, शराबबंदी कानून समेत अन्य मुद्दों पर मतभेद जारी है. समय-समय पर पार्टी नेता एक-दूसरे के खिलाफ बयान देते नजर आते हैं. इस कारण बिहार एनडीए गठबंधन के अस्तित्व पर सवाल उठने लगते हैं. हालांकि दोनों दलों के वरिष्ठ नेता किसी भी तरह की गड़बड़ी से इंकार करते हैं. क्या Bihar में होने वाला है बड़ा खेल? Rabri Devi की Iftar पार्टी में CM Nitish की एंट्री से सियासी गलियारों में अटकलों का दौर Visva-Bharati University में छात्र की मौत के बाद VC आवास के बाहर प्रदर्शन, राज्यपाल जगदीप धनखड़ से मांगी सिक्योरिटी",politics
"मातोश्री के बाहर हनुमान चालीसा रोकने को पुलिस-शिवसैनिक एक्टिव: नवनीत राणा को नोटिस, लाउडस्पीकर वाले मोहित कंबोज पर हमला","महाराष्ट्र के मुख्यमंत्री उद्धव ठाकरे (Maharashtra CM Udaddhav Thackeray) के निजी आवास ‘मातोश्री’ के सामने हनुमान चालीसा का पाठ करने के ऐलान के बाद निर्दलीय विधायक रवि राणा (Ravi Rana) और उनकी पत्नी लोकसभा सांसद नवनीत राणा (Navneet Rana) को मुंबई पुलिस ने नोटिस भेजा है। वहीं, इस ऐलान के बाद कलानगर में स्थित मातोश्री के पास शिवसेना (Shiv sena) के सैकड़ों कार्यकर्ताओं का जमावड़ा लगा है। इसी दौरान वहाँ से गुजर रहे भाजपा नेता मोहित कंबोज (Mohit Kamboj) की गाड़ी पर शिवसेना के सैनिकों ने हमला कर दिया और उनकी कार के शीशे तोड़ दिए। महाराष्ट्र भाजपा के नेता मोहित कंबोज का कहना है कि वे एक शादी समारोह से लौट रहे थे। इसी दौरान उनकी गाड़ी मुंबई के बांद्रा उपनगर के कलानगर इलाके में शुक्रवार (22 अप्रैल 2022) की देर एक सिग्नल पर रूकी थी। इसी दौरान सैकड़ों लोगों की भीड़ ने उनकी कार पर हमला कर दिया। नवनीत राणा इसी कलानगर से निर्दलीय विधायक हैं। मोहित कंबोज ने इसका एक वीडियो शेयर करते हुए कहा कि इसकी शिकायत पुलिस में कर दी गई है। उन्होंने कहा कि उन्हें जान से मारने की साजिश रची गई। दोषियों के खिलाफ पुलिस को तुरंत कार्रवाई होनी चाहिए। कंबोज ने कहा कि वे कायर नहीं हैं और BMC के भ्रष्टाचार को उजागर करते रहेंगे। डरेंगे नहीं।",politics
UP Politics News: सपा छोड़ने वाले हरपाल सैनी बोले- पार्टी में मुलायम सिंह यादव और शिवपाल यादव की कोई हैसियत नहीं तो मेरी क्या होगी,"Harpal Saini News: उत्तर प्रदेश में 2022 विधानसभा चुनाव से पहले स्वामी प्रसाद मौर्य (Swami Prasad Maurya) के साथ बीजेपी को अलविदा कहकर पूर्व एमएलसी और स्वामी प्रसाद मौर्य के बेहद करीबी हरपाल सैनी (Harpal Saini) साइकिल पर सवार हुए थे. लेकिन अब सैनी ने समाजवादी पार्टी को भी दुखी मन से अलविदा कह दिया हैं. सपा में जाने के फैसले को हरपाल सैनी ने बताया गलत दरअसल उन्होंने अखिलेश यादव को अहंकारी बताया और खूब तंज कसते हुए कहा कि सपा में जाने का उनका निर्णय गलत था. पार्टी में उनके कद के हिसाब से किया गया वादा नहीं निभाया गया. अपने शास्त्रीनगर आवास पर प्रेस कॉंफ्रेंस के दौरान उंन्होने कहा कि सरधना विधानसभा सीट से सपा उम्मीदवार अतुल प्रधान 2 बार चुनाव हारे लेकिन इस बार उन्हे जितवा दिया और विधायक बनवा दिया, लेकिन अतुल प्रधान ने धन्यवाद भी नहीं किया. मुलायम सिंह और शिवपाल की हैसियत पार्टी में कुछ नहीं- सैनी हरपाल सैनी ने कहा कि पार्टी में जब मुलायम सिंह और शिवपाल की हैसियत नहीं तो मेरी क्या होगी, क्योंकि सपा में न नीयत है, न नीति है और ना संगठन है. उंन्होने मायावती पर भी हमला बोला और कहा कि मायावती को पैसों की भूख न होती तो वो बहुत ऊपर होतीं, बता दें कि प्रेस कॉन्फ्रेंस के दौरान हरपाल सैनी बेहद दुखी दिखे.",politics
"हिमाचल CM को केजरीवाल का जवाब, सवाल नीयत है जयराम जी...","हिमाचल प्रदेश में विधानसभा चुनाव से पहले राजनीतिक दल एक-दूसरे पर खूब बयानबाजी कर रहे हैं. हिमाचल प्रदेश के मुख्यमंत्री ने जयराम ठाकुर ने शुक्रवार को अरविंद केजरीवाल पर हमला बोला है. उन्होंने कहा कि राजनीतिक परिस्थितियों के आधार पर हिमाचल प्रदेश को दिल्ली के मॉडल की जरूरत नहीं है. उनके बयान के बाद दिल्ली के मुख्यमंत्री अरविंद केजरीवाल ने उन्हें उन्हीं की भाषा में पलटवार किया है. सीएम केजरीवाल ने ट्वीट कर कहा कि सवाल परिस्थितियों का नहीं है नीयत का जयराम आम आदमी पार्टी की नीयत साफ है. दिल्ली के सीएम अरविंद केजरीवाल ने मुख्यमंत्री जयराम को जवाब देते हुए अपने ट्वीट में लिखा कि दिल्ली मॉडल मतलब ईमानदार सरकार. जयराम जी का कहना कि HP में ईमानदार सरकार इसलिए नहीं हो सकती, क्योंकि हिमाचल की सामाजिक एवं राजनैतिक परिस्थितियां अलग हैं? सवाल परिस्थितियों का नहीं, नीयत का है जयराम जी. ""आप"" की नीयत साफ़ है. पंजाब/दिल्ली की तरह HP में भी अब ""आप"" ईमानदार सरकार देगी. आपको बता दें कि इससे पहले हिमाचल प्रदेश के सीएम जयराम ठाकुर ने न्यूज एजेंसी एएनआई से बात करते हुए कहा था कि वह (अरविंद केजरीवाल) अपनी पार्टी के लिए कोशिश कर रहे हैं. चुनाव तक ये दौरे जारी रहेंगे, लेकिन दिल्ली के मॉडल के साथ हिमाचल की तुलना स्वीकार्य नहीं है. यहां की सामाजिक राजनीतिक परिस्थितियां भिन्न हैं.",politics
"2023 फतह के लिए बीजेपी ने कसी कमर, प्रदेश में भाजपा महिला मोर्चा संगठन ऐसे करेगा काम, देखें यह खास INTERVIEW","2023 में फतह हासिल करने के लिए मध्य प्रदेश में भारतीय जनता पार्टी पूरी तरह से जुट गई है. ऐसे में भाजपा महिला मोर्चा संगठन भी इसमें अहम भूमिका निभाएगा. इसी को लेकर भाजपा महिला मोर्चा की प्रदेश अध्यक्ष माया नारोलिया ने ईटीवी भारत से खास बातचीत कीं. इस दौरान उन्होंने आगामी रणनीति बताई. जबलपुर। आगामी 2023 में विधानसभा चुनाव होने हैं, जिसको लेकर भारतीय जनता पार्टी पूरी ताकत से जुट गई है. इस बार भी भाजपा का मिशन है कि 2023 में फतह हासिल कर मध्य प्रदेश में पुनः भाजपा की सरकार बनाई जाए. इसके लिए भाजपा महिला मोर्चा संगठन भी रणनीति बनाने में जुटा हुआ है. भाजपा महिला मोर्चा की प्रदेश अध्यक्ष माया नारोलिया ने ईटीवी भारत से बात करते हुए बताया कि महिला मोर्चा की क्या रणनीति और प्राथमिकताएं रहेंगी ? (mp assembly election 2023) सवाल: देश की सबसे बड़ी राजनीतिक पार्टी ने मध्यप्रदेश में महिला मोर्चा की एक अहम जिम्मेदारी आपको दी है, किस तरह से उस जिम्मेदारी का निर्वहन आप करेंगे ? जवाब: भारतीय जनता पार्टी ने मुझे जो महिला मोर्चा का प्रदेश अध्यक्ष बनाया है, ऐसे में मेरी सबसे बड़ी जिम्मेदारी बनती है कि महिला मोर्चा के माध्यम से अंतिम पंक्ति मैं बैठे व्यक्ति को कैसे प्रथम पंक्ति में लाया जाए. महिला मोर्चा की हमारी बहनें लगातार मेहनत भी कर रहे हैं. हमें भारतीय जनता पार्टी को तो मजबूत करना ही है इसके साथ ही जन जागृति और जनभागीदारी से हम जितने अच्छे कामों को और आगे बढ़ाएंगे यह हमारा लक्ष्य है. (BJP Mahila Morcha organization MP) सवाल:देश में बढ़ती महंगाई ने महिलाओं को काफी हद तक प्रभावित किया है महिलाओं का किचन महंगाई के चलते अब खाली हो गया है क्या कहेंगे आप ? जवाब: देखिए, महंगाई का तालुकात अंतरराष्ट्रीय बाजारों से होता है. कोरोना काल में सभी व्यवस्थाएं पूरी तरह से ठप हो गई थीं. इसके बाद भी चाहे नरेंद्र मोदी सरकार हो या फिर मुख्यमंत्री शिवराज सिंह चौहान की सरकार इसके अलावा अन्य राज्यों में भी जो हमारी सरकारें हैं कोरोना काल में जो हमारी आर्थिक स्थिति बिगड़ गई थी, उसके बाद भी जनता जनार्दन को हमारी सरकार ने परेशान नहीं होने दिया. कोरोना काल में गरीब कल्याण और अन्य योजनाओं के जरिए लाखों परिवारों को मुफ्त में अनाज देकर उनके जीवन और बच्चों को सहारा दिया है. जब से हमारी भारतीय जनता पार्टी की सरकार बनी है और हमारे प्रधानमंत्री जो गरीबों के लिए योजनाएं चला रहे हैं उसके आगे महंगाई कहीं से भी मायने नहीं रखती है. (BJP Mahila Morcha organization state president interview) सवाल: मध्यप्रदेश में महिलाओं संबंधित अपराधों में इजाफा हुआ है. एनसीआर की रिपोर्ट भी बताती है कि मध्यप्रदेश में अपराध चरम सीमा पर है. जवाब: मध्यप्रदेश में महिला संबंधित अपराधों को रोकने के लिए शिवराज सरकार ने जिम्मेदारी निभाई है. मुख्यमंत्री शिवराज सिंह चौहान ने पूरे प्रदेश के अंदर महिला थाने खोले हैं, जहां पर हमारी महिला पुलिस काम करती हैं. महिलाओं के साथ जो भी घटनाएं होती थीं, पुलिस उन्हें सुनकर समाधान भी करती हैं. पहले की सरकार में न तो बहनों की एफआईआर लिखी जाती थी और न उनकी बातों को सुना जाता था. जब कोई अपराध रजिस्टर्ड ही नहीं होगा तो केस कम नजर आएंगे. अब केस रजिस्टर्ड हो रहे हैं, जिसके चलते लगता है कि अपराधों में बढ़ोतरी हुई है. अपराधियों को कड़ी से कड़ी सजा देने का काम मध्य प्रदेश के मुख्यमंत्री शिवराज सिंह चौहान कर रहें. सवाल: उमा भारती लगातार नाराज चल रही है. अब तो वह पार्टी लाइन से हटकर काम कर रही है. शराबबंदी मिशन भी छेड़ रखा है. जवाब: उमा भारती हमारी बहुत ही सम्मानीय नेता है. हमारी मातृ शक्ति का गौरव है. हम उनका बहुत सम्मान करते हैं, लेकिन उनके सम्मान में यह जरूर कहना चाहूंगी कि हम महिला मोर्चा की बहनें हैं, हम लोग संकल्प ले रहे हैं कि नशा को दूर करेंगे जो लोग नशा करते हैं उन्हें समझाइश भी दी जाएगी कि नशा नाश की जड़ है. जब लोग नशा करना ही छोड़ देंगे तो नशीली चीजें अपने आप बिकना बंद हो जाएंगी. नशा मुक्ति का हम अभियान भी चलाएंगे. (Maya Naroliya interview) Face To Face: एमपी की बदलेगी फिजा! प्रदेश कृषि मंत्री कमल पटेल से जानिए राजस्व ग्राम बनने से कैसे होगा फायदा सवाल:2023 में विधानसभा चुनाव होने हैं. एक अहम जिम्मेदारी महिला मोर्चा को भी मिलेगी और जब मंत्रिमंडल का जीत के बाद गठन होगा तो चाहेंगे कि ज्यादा से ज्यादा महिलाओं को मंत्रिमंडल में जगह मिले. जवाब: मैं मध्य प्रदेश की आधी आबादी का नेतृत्व करती हूं, तो निश्चित रूप से मैं महिलाओं के लिए कि अपनी बात रखूंगी कि हमारी बहनों को विधानसभा में प्रतिनिधित्व दिया जाए, लेकिन संगठन जो निर्णय करेगा वही मान्य होगा. भारतीय जनता पार्टी में एकल निर्णय नहीं होता है. भारतीय जनता पार्टी में सामूहिक निर्णय होता है. संगठन जो निर्णय करेगा महिला मोर्चा प्रदेश अध्यक्ष होने के नाते में उस संगठन के निर्णय के साथ रहूंगी.",politics
उद्धव ठाकरे के नेतृत्व में नरम पड़ी शिवसेना क्यों अपने मूल आक्रामक तेवर की ओर जा रही है,"मुंबई: मंगलवार आधी रात 1 बजे के करीब कुछ लोगों के एक समूह ने कथित रूप से 'शिवसेना ज़िंदाबाद' के नारे लगाते हुए एक मंच को गिरा दिया, जो मुंबई के कांदीवली ईस्ट के उपनगर रेलवे स्टेशन के बाहर बीजेपी की एक रैली के लिए बनाया जा रहा था.  ये रैली बीजेपी द्वारा हाल ही में शुरू किए गए 'पोल खोल' प्रचार का हिस्सा थी, जहां विपक्षी दल ने मुंबई नगर निकाय में सत्ताधारी शिवसेना के कथित भ्रष्टाचार को उजागर करने की योजना बनाई थी. निगम में 25 वर्षों से सेना का राज था, जब तक पिछले महीने एक प्रशासक ने कार्यभार नहीं संभाल लिया. बीजेपी की ओर से कड़ी आलोचना, केंद्रीय एजेंसियों द्वारा इसके कई नेताओं के खिलाफ जांच और राज ठाकरे की अगुवाई में महाराष्ट्र नवनिर्माण सेना (मनसे) की नए सिरे से हिंदुत्व की पिच के बीच शिवसेना- जो एक सियासी पार्टी के तौर पर पिछले कुछ वर्षों में महाराष्ट्र के मुख्यमंत्री उद्धव ठाकरे के नेतृत्व में नर्म पड़ गई नज़र आती थी- फिर से अपने मूल आक्रामक रूप की तरह दिख रही है. पिछले तीन महीनों में शिवसेना काडर्स विरोध प्रदर्शन या शक्ति प्रदर्शन के लिए अक्सर सड़कों पर उतरे हैं. एक पुराने शिवसैनिक और पार्टी पदाधिकारी रवींद्र मिरलेकर ने दिप्रिंट से कहा, 'यही असली शिवसेना है. शिवसेना का जन्म आक्रामकता और विरोध में हुआ था. पिछले कुछ सालों में थोड़ा सा कमी जास्ता झाला होता (आक्रामकता थोड़ी कम हो गई थी). उसके पीछे कई कारण थे. शिवसैनिक अब पहले से ज़्यादा विचारधारा-उन्मुख हो गए हैं'. उन्होंने आगे कहा, 'लेकिन अब जो हो रहा है वो बिल्कुल सही है और उसकी ज़रूरत है. विरोध प्रदर्शन किसी सरकार के खिलाफ नहीं हैं. ये हर उस चीज़ के खिलाफ हैं जो हो रही है, किस तरह बीजेपी अपनी राजनीति का खेल खेल रही है'. गुमनाम रहने वाला जेहादी फाइनांसर अब भारत में भर्ती के लिए सोशल मीडिया का कर रहा इस्तेमाल आक्रामक शिवसेना शिवसेना की स्थापना 1966 में एक आक्रामक 'मिट्टी के बेटे' आंदोलन के तौर पर की गई थी, जिसने उसके बाद से एक राजनीतिक संगठन का रूप ले लिया. 1980 और 1990 के दशकों में इसने अपनी आक्रामकता को और तेज़ किया और अपने प्रमुख राजनीतिक एजेंडा के तौर पर हिंदुत्व को गले लगा लिया. लेकिन अब, उद्धव और उनके बेटे आदित्य ठाकरे की अगुवाई में और सत्तारूढ़ महा विकास अघाड़ी (एमवीए) गठबंधन के घटक के तौर पर, जिसे इसने अपने पुराने वैचारिक विरोधियों राष्ट्रवादी कांग्रेस पार्टी (एनसीपी) और कांग्रेस के साथ मिलकर बनाया, सेना को उस सांप्रदायिक राजनीतिक संगठन की छाया के रूप में देखा जाता है, जो ये 1990 के दशक में थी. पार्टी की सियासत ने एक उदारवादी मोड़ 2014 के बाद लिया, जब बीजेपी ने महाराष्ट्र में आक्रामक रूप से अपना विस्तार शुरू किया, जिसमें उसने न केवल शिवसेना के मूल हिंदुत्व वोट बैंक, बल्कि किनारे बैठे और शहरी तथा महानगरीय मतदाताओं को भी लक्ष्य बनाया. बीजेपी के इस रुख ने शिवसेना को अपनी सियासी रणनीति नए सिरे से बनाने पर मजबूर कर दिया और पूर्व के शिवसेना-स्टाइल ज़ोर-शोर के प्रदर्शन कम होने शुरू हो गए, सिवाय कुछ मौकों के, जिनमें से एक पिछले साल केंद्रीय मंत्री नारायण राणे की टिप्पणी के खिलाफ पार्टी का प्रदर्शन था, जिसमें उन्होंने सीएम ठाकरे को 'थप्पड़' मारने की बात कही थी. दिप्रिंट के साथ कई बार हुई बातचीत में शिवसैनिकों ने कहा है कि सड़कों पर होने वाले प्रदर्शनों को थोड़ा कम कर दिया गया है, चूंकि पार्टी सरकार में एक अग्रणी भूमिका में है. सड़कों पर उतरने की बजाय नेता लोग एक फोन कॉल से काम करा सकते हैं और कोई भी सीएम उद्धव के लिए कानून व्यवस्था की समस्या खड़ी नहीं करना चाहता. लेकिन, पिछले करीब तीन महीनों में पार्टी कार्यकर्ताओं को सड़कों पर ज्यादा देखा गया है. शिवसेना पदाधिकारी विनोद घोसाल्कर ने इस बात को खारिज कर दिया कि पार्टी में कभी कोई बदलाव आया है: 'शिवसैनिक हमेशा से सक्रिय रहा है. हम हमेशा से अच्छे उद्देश्यों के लिए विरोध प्रदर्शन करते रहे हैं. हमने अपने प्रदर्शनों को कभी हल्का नहीं किया है'. लेकिन राजनीतिक विश्लेषक अभय देशपांडे ने दिप्रिंट से कहा, 'शिवसेना अब ममता बनर्जी वाला अंदाज अपनाते हुए पीड़ित कार्ड खेल रही है और शोर मचा रही है कि बीजेपी किस तरह पार्टी को निशाना बना रही है. ये आक्रामकता वहीं से आ रही है'. BJP शासन में हाशिए पर पहुंचा मुस्लिम समुदाय, इसमें दलितों और OBCs के लिए संदेश छिपा है ज़ोर-शोर से स्ट्रीट आंदोलन फरवरी में बड़ी संख्या में शिवसेना कार्यकर्ता दादर में पार्टी मुख्यालय शिवसेना भवन के बाहर जमा हो गए और ट्रैफिक को रोक दिया, जहां पार्टी के राज्य सभा सांसद संजय राउत ने एक प्रेस वार्ता को संबोधित किया, जिसमें उन्होंने प्रवर्तन निदेशालय (ईडी) पर बीजेपी के साथ मिलीभगत का आरोप लगाया. राउत ने बीजेपी नेताओं किरीट सोमैया और मोहित कंबोज पर भी निशाना साधा और उन पर भ्रष्टाचार के आरोप लगाए. इस प्रेस कांफ्रेंस से पहले ईडी ने प्रताप सरनायक, अनिल परब, आनंदराव अदसुल और संजय राउत के करीबी सहयोगी प्रवीण राउत जैसे बहुत से शिवसेना नेताओं के खिलाफ कार्रवाई की थी. पार्टी दावा करती रही है कि बीजेपी अपने राजनीति विरोधियों को खामोश करने के लिए केंद्रीय एजेंसियों का दुरुपयोग कर रही है, खासकर उन्हें जो नरेंद्र मोदी की केंद्र सरकार की सबसे अधिक आलोचना करते हैं. फिर इसी महीने, ईडी द्वारा संजय राउत की करोड़ों की संपत्तियों की कुर्की करने के एक दिन बाद शिवसेना कार्यकर्ताओं ने मुंबई एयरपोर्ट के बाहर उस समय शक्ति प्रदर्शन किया, जब राज्य सभा सांसद दिल्ली से लौटकर आए. इसी तरह शिवसेना ने बीजेपी के सोमैया के खिलाफ महाराष्ट्र के कई हिस्सों में प्रदर्शन किया, जब उनके खिलाफ सेवामुक्त आईएनएस विक्रांत को बचाने के लिए एकत्र किए गई राशि में कथित हेराफेरी के आरोप में मुकदमा दर्ज किया गया. सोमैया लगातार उद्धव ठाकरे और उनके परिवार के सदस्यों समेत, सत्ताधारी एमवीए गठबंधन के नेताओं पर रिश्वत के आरोप लगाते रहे हैं. पिछले सप्ताह गुस्साए शिवसैनिकों ने उपनगर बांद्रा में ठाकरे आवास मातोश्री के बाहर इसी तरह का शक्ति प्रदर्शन किया, जब अमरावती से एक निर्दलीय सांसद नवनीत रवि राणा ने वहां जाकर हनुमान चालीसा का पाठ करने की धमकी दी. उसके बाद मंगलवार को बीजेपी का मंच गिराए जाने की घटना हुई. स्थानीय शिवसेना शाखा के प्रभारी सचिन पाटिल ने दिप्रिंट से कहा कि उनकी पार्टी ने मंच पर तोड़फोड़ नहीं की. उन्होंने कहा, 'बीजेपी जानबूझकर अपना कार्यक्रम हमारी शाखा के सामने करना चाहती थी. उनके पास रैली के लिए आवश्यक नागरिक अनापत्ति प्रमाण पत्र भी नहीं थे. हमने स्टेज पर तोड़फोड़ नहीं की. हमने पुलिस और नागरिक पदाधिकारियों को सूचित किया और उसे उतरवा दिया. अगर आपके दरवाजे के बाहर कोई अनाधिकृत सभा करता है, और धौंसियाने की कोशिश करता है, तो फिर हमें क्या करना चाहिए?' लेकिन पाटिल ने इन दावों को खारिज कर दिया कि इसे किसी भी तरह से गत वर्षों की सड़कों पर पार्टी की सक्रियता से मिलाया जा सकता है. उन्होंने कहा, 'आज की शिवसेना केवल काम और विकास पर फोकस करती है. हम ये सब तोड़-फोड़ नहीं करते. हम आदित्य ठाकरे के विज़न के लिए काम करना चाहते हैं'. 1857 के स्वतंत्रता सेनानी की जीत के जश्न से टूटेगा पाकिस्तान का रिकॉर्ड, BJP के आयोजन से JD(U) नाराज हिंदुत्व प्रतिबद्धता को दिखाना मनसे द्वारा राज ठाकरे को दिवंगत शिवसेना संस्थापक बालासाहेब ठाकरे के 'असली वारिस' के रूप में आगे बढ़ाने की कोशिशों के बीच शिवसेना अपनी हिंदुत्व प्रतिबद्धता को भी आक्रामकता के साथ दिखाने में लगी है. मनसे प्रमुख, जो उद्धव के चचेरे भाई हैं, मस्जिदों में लाउडस्पीकरों को लेकर आपत्तियां जताते रहे हैं, वो मुद्दा जो कभी बाल ठाकरे का हुआ करता था. राज ने मस्जिदों से लाउडस्पीकर हटाने के लिए 3 मई की अंतिम तारीख भी घोषित कर दी है और हिंदुओं से आग्रह किया है कि यदि वो ऐसा नहीं करते, तो लाउडस्पीकरों पर हनुमान चालीसा चलाया जाए. तकरीबन जवाब के तौर पर, शिवसेना ने पिछले सप्ताह हनुमान जयंती के दौरान मुंबई के कई मंदिरों में महा आरतियों का आयोजन किया. राज ठाकरे ने ऐलान किया कि वो मई में अयोध्या का दौरा करेंगे, जिसके बाद शिवसेना ने भी ऐलान किया कि राज्य मंत्री ठाकरे भी मई के पहले सप्ताह में अयोध्या जाएंगे. राजनीतिक विश्लेषक देशपांडे ने कहा, 'शिवसेना ने हमेशा ये दिखाने की कोशिश की है कि भले ही उसने बीजेपी का साथ छोड़ दिया है लेकिन हिंदुत्व को नहीं छोड़ा है. अब ऐसे में जब मनसे शिवसेना की जगह पर दावा करने की कोशिश कर रही है, तो सेना अपने हिंदुत्ववादी चेहरे को और आक्रामकता के साथ आगे कर रही है'. (इस खबर को अंग्रेज़ी में पढ़ने के लिए यहां क्लिक करें) चीनी नौसेना दुनिया में सबसे बड़ी तो है लेकिन अच्छी नहीं लेकिन इसे नज़रअंदाज नहीं किया जा सकता",politics
"वीडियो में देखें अरविंद भदौरिया का कैसे कुर्ता खींच रहे नरोत्तम मिश्रा, क्या सीएम शिवराज का सम्मान नहीं चाहते गृहमंत्री ? कांग्रेस ने ट्वीट कर ली चुटकी","राजधानी भोपाल में हुए वन समिति सम्मेलन के दौरान शिवराज सरकार की सियासी खींचतान का वीडियो सामने आया है. मुख्यमंत्री शिवराज सिंह चौहान के सम्मान में खड़े होने पर गृह मंत्री नरोत्तम मिश्रा ने अरविंद भदौरिया को कुर्ता खींचकर बैठा दिया. कांग्रेस प्रवक्ता नरेंद्र सलूजा ने चुटकी लेते हुए ट्वीट किया है. उन्होंने लिखा है कि भाजपा की अंतर्कलह की सच्चाई सामने आ गई है.(Narottam Mishra pulls off Arvind Bhadauria kurta) भोपाल। राजधानी के जंबूरी मैदान में शुक्रवार को वन समिति सम्मेलन का आयोजन हुआ. इस मौके पर भाजपा की आपसी खींचतान उजागर हो गई. मुख्यमंत्री शिवराज सिंह चौहान जब मंच पर बोलने गए तो उनके सम्मान में सहकारिता मंत्री अरविंद भदौरिया, राष्ट्रीय मंत्री ओमप्रकाश धुर्वे खड़े हो गए, लेकिन प्रदेश के गृह मंत्री नरोत्तम मिश्रा ने अरविंद भदौरिया का कुर्ता खींचकर उन्हें बैठा दिया. कांग्रेस प्रवक्ता नरेंद्र सलूजा ने इस पर चुटकी ली है. कांग्रेस ने किया ट्वीटः नरेंद्र सलूजा (Narendra Saluja Congress) ने ट्वीट कर लिखा कि- यह है भाजपा की अंतर्कलह की सच्चाई. कितनी नफरत है एक-दूसरे से. मामाजी के सम्मान में सहकारिता मंत्री खड़े हुए तो गृह मंत्री ने कुर्ता खींचकर बैठा दिया. न खुद खड़े हुए और न किसी को खड़े होने देंगे. खेला जारी है. सलूजा बोले कि आखिर नरोत्तम मिश्रा ने अरविंद भदौरिया का कुर्ता क्यों खींचा ? विजयवर्गीय को शिवराज का इशारा: वन समिति सम्मेलन में देश के गृह मंत्री अमित शाह मुख्य अतिथि के रूप में उपस्थित थे. उनके अलावा कई केंद्रीय मंत्री और राज्य सरकार के मंत्री भी मौजूद थे. मंच के दौरान एक और सियासी खींचतान का दौर देखने को मिला. वन समितियों को चैक वितरण के दौरान जब अमित शाह खड़े हुए तो सीएम शिवराज भी खड़े हो गए. जब बैठने लगे तो शिवराज ने देखा कि उनकी कुर्सी पर कैलाश विजयवर्गीय बैठने वाले हैं. उन्होंने विजयवर्गीय को इशारा किया. ये देखकर कैलाश ने बगल वाली कुर्सी ली. ज्योतिरादित्य सिंधिया को आगे वाली कुर्सी पर बैठने की गुजारिश की. इस वीडियो को भी कांग्रेस ने ट्वीट करते हुए चुटकी ली है. मामाजी की जादूगरी, एक तीर से दो निशाने: कांग्रेस ने अपने ट्वीट में लिखा मामाजी की जादूगरी देखिये. अपनी कुर्सी पर निगाहे जमाये खड़े कैलाश विजयवर्गीय को पहले धक्का देकर आगे किया और फिर उन्हें एक कुर्सी और आगे खसका दिया. एक तीर से दो निशाने. अब सवाल उठता है कि मंच का कोई प्रोटोकॉल तय हुआ था या शिवराज कैबिनेट की यह आपसी खींचतान ही है. 2023 में जीत के लिए झोंकी पूरी ताकत: मिशन 2023 की तैयारियों में जुटी बीजेपी ने इस आयोजन को मेगा इवेंट बनाने में अपनी पूरी ताकत झोंक दी. भोपाल के जंबूरी मैदान में हुए तेंदुपत्ता संग्राहकों के बोनस वितरण कार्यक्रम के जरिए पार्टी आदिवासी समुदाय में अपना वोट बैंक मजबूत बनाने की कोशिशें में तेजी लाती दिखाई दी. हाल ही में हुए उपचुनावों में कांग्रेस से कई आदिवासी बहुल सीटों को छीनने में सफल भी हुई है. यही वजह है कि पार्टी आदिवासी बहुल 100 से ज्यादा विधानसभा सीटों पर फोकस करते हुए ऐसे आयोजनों और योजनाओं पर फोकस कर रही है जो आदिवासियों के हित में हों. अमित शाह के मेगा शो के जरिए भाजपा ने आदिवासी वोट बैंक को साधा, बोनस वितरण के साथ की कई अहम घोषणाएं यही वजह है प्रदेश बीजेपी और मुख्यमंत्री शिवराज सिंह चौहान ऐसे कार्यक्रमों को भव्य बना रहे हैं. इससे पहले प्रधानमंत्री नरेंद्र मोदी भी आदिवासी सम्मेलन में शिरकत कर चुके हैं. टंट्या भील की जयंती कार्यक्रम को भी बीजेपी ने भव्य तरीके से मनाया और उनके नाम पर रेलवे स्टेशन का नामकरण भी किया गया. इससे साफ है कि पिछली बार सत्ता से कुछ दूर रह गई बीजेपी इस बार कोई कसर नहीं छोड़ना चाहती है. (Tribal mega event in Bhopal) (forest committee conference in bhopal)",politics
"मुंबई: भाजपा नेता मोहित कंबोज पर हमला, सीएम ठाकरे के बंगले के पास गाड़ी में तोड़फोड़","भाजपा के एक नेता ने आरोप लगाया है कि मुंबई में शादी समारोह से घर लौटते समय उन पर हमला किया गया। भाजपा नेता मोहित कंबोज भारतीय की ओर से ट्वीट की गई तस्वीर में उनकी लैंड रोवर एसयूवी के दरवाजे पर तोड़फोड़ दिख रही है। पिछले दरवाजे का हैंडल भी टूटा हुआ है। जैसे ही गाड़ी धीरे-धीरे आगे बढ़ती है, उनकी SUV के आसपास भीड़ जमा होती दिखाई दे रही है। कुछ पुलिसकर्मी भी लोगों को पीछे हटने के लिए कहते नजर आ रहे हैं। कंबोज ने ट्विटर पर वीडियो पोस्ट करके कहा, ""मैं एक शादी में शामिल होने गया था। घर लौटते समय मेरा वाहन कलानगर इलाके में रोड सिग्नल पर रुक गया। अचानक सैकड़ों की भीड़ ने मेरे वाहन पर हमला कर दिया और उसके शीशे तोड़ दिए। दरवाजे के हैंडल भी टूट गए हैं।""",politics
प्रशांत किशोर की कांग्रेस में एंट्री लगभग हुई तय? : रोपर्ट,"नई दिल्लीः प्रशांत किशोर का कांग्रेस में शामिल होना अब लगभग तय मन जा रहा है. रिपोर्ट्स के मुताबिक शुक्रवार को यह जानकारी सामने आयी. पिछले कुछ दिनों के बीच प्रशांत किशोर के साथ गांधी परिवार के बीच कई बार बैठकें हुई हैं. प्रशांत किशोर ने 2024 के आम चुनाव को लेकर कांग्रेस के समक्ष एक प्रजेंटेशन भी पेश की थी. इसको लेकर कांग्रेस अध्यक्ष सोनिया गांधी ने एक समिति भी बनाई, तब इस समिति ने अपनी रिपोर्ट भी सौंपी थी. इस वक्त ऐसी खबरें सामने आ रही है कि प्रशांत किशोर को पार्टी में शामिल होने को लेकर पार्टी में कोई आम राय नहीं है. कुछ नेता उन्हें चुनाव रणनीतिकार के तौर पर अलग से कोई भूमिका दिए जाने के पक्ष में हैं. रिपोर्ट्स के मुताबिक ऐसा सामने आया है की प्रशांत किशोर सीधे सोनिया गांधी या फिर जो भी कांग्रेस अध्यक्ष हो, उसे रिपोर्ट करना चाहते हैं. वो चाहते हैं कि उनकी इतनी हैसियत होनी चाहिए कि अपनी बात रख सकें. रिपोर्ट के मुताबिक, उनकी भूमिका कांग्रेस अध्यक्ष सोनिया गांधी द्वारा राहुल गांधी के साथ विचार-विमर्श के बाद तय की जाएगी. हालांकि इसमें एक शर्त भी है. प्रशांत किशोर की भूमिका को लेकर जो एक समिति बनाई गई थी, उसका कहना है कि प्रशांति किशोर का अन्य राजनीतिक दलों से खुद को अलग कर लेना चाहिए और पूरी तरह से कांग्रेस के लिए काम करना चाहिए. प्रशांत किशोर और उनकी IPAC इससे पहले ममता बनर्जी की अगुवाई वाली तृणमूल कांग्रेस, जगम मोहन रेड्डी के नेतृत्व वाली YSR कांग्रेस के साथ मिलकर विधानसभा चुनाव में काम कर चुकी है. लेकिन रिपोर्ट के मुताबिक अगर प्रशांत किशोर कांग्रेस में शामिल होते हैं तो ये सब उन्हें बंद करना होगा. इसे कुछ पार्टी नेताओं का प्रशांत किशोर के खिलाफ सबसे बड़ा ऐतराज माना जा रहा है. बहुत से लोगों की अभी भी ये राय है कि प्रशांत किशोर राष्ट्रीय भूमिका चाहते हैं औऱ एक पार्टी से बंधकर नहीं रहना चाहते. फिर चाहे वो तृणमूल हो या तेलंगाना की टीआरएस, जहां मौजूदा वक्त में वो राजनीतिक सलाहकार की भूमिका में हैं.",politics
"बक्सर में मरीजों ने लाश के साथ गुजारे 48 घंटे, जानें बिहार की बड़ी खबरें","लापरवाही: बक्सर में मरीजों ने लाश के साथ गुजारे 48 घंटे, दुर्गंध के बीच होता रहा वॉर्ड में इलाज !NIT पटना के अभिषेक को अमेजन ने दिया 1.08 करोड़ का पैकेज, ठुकरा चुके हैं paytm के लाखों का ऑफर. नीचे पढ़ें पूरी खबर...  Kunwar Singh Vijayotsav: अमित शाह की मौजूदगी में बिहार में आज टूटेगा पाकिस्तान का वर्ल्ड रिकॉर्ड आज जगदीशपुर में बाबू वीर कुंवर सिंह की जयंती (Babu Veer Kunwar Singh birth anniversary) के मौके पर बीजेपी एक लाख तिरंगा झंडा फहराने का कीर्तिमान (Record of hoisting one lakh tricolor flag) बनाएगी. फिलहाल, 50 हजार झंडा एक साथ फहराने का वर्ल्ड रिकॉर्ड पाकिस्तान के नाम दर्ज है. पढ़ें पूरी खबर.. लापरवाही: बक्सर में मरीजों ने लाश के साथ गुजारे 48 घंटे, दुर्गंध के बीच होता रहा वॉर्ड में इलाज ! प्रदेश के स्वास्थ्य मंत्री मंगल पांडेय (Health Minister Mangal Pandey) बक्सर जिले के प्रभारी मंत्री हैं, जिनका अक्सर ये दावा रहता है कि प्रदेश में स्वास्थ्य व्यवस्था बेहतर ढ़ंग से चल रही है. कहीं कोई कमी नहीं है, लेकिन उनके इस दावे की हकिकत क्या है, वो बक्सर जिले के इस अस्पताल से पता चलती है, जहां दो दिनों से पड़े शव को उठाने की कोई व्यवस्था नहीं है. बिहार में आज क्या है अमित शाह का कार्यक्रम, पढ़ें एक क्लिक में केंद्रीय गृहमंत्री अमित शाह (Union Home Minister Amit Shah) आज बिहार दौरे पर आ रहे हैं. अमित शाह वीर कुंवर सिंह के विजयोत्सव कार्यक्रम में हिस्सा लेंगे. इस दौरान सबसे ज्यादा तिरंगा फहराने का रिकॉर्ड भी बनेगा. पढ़ें पूरी खबर.. NIT पटना के अभिषेक को अमेजन ने दिया 1.08 करोड़ का पैकेज, ठुकरा चुके हैं paytm के लाखों का ऑफर पटना एनआईटी कॉलेज में इस बार एक ही सत्र में दो विद्यार्थी को एक करोड़ से ज्यादा का पैकेज मिलना बहुत ही बड़ी बात है. पूरे संस्थान के लिए बड़ी खुशी की बात है. ये जानकारी एनआईटी प्लेसमेंट सेल के अधिकारी ने दी. पढ़ें पूरी खबर... अमित शाह के आने से ठीक पहले नीतीश कुमार का राबड़ी आवास जाना सिर्फ 'इफ्तार' या फिर कुछ और ? आरजेडी की तरफ से पूर्व सीएम राबड़ी देवी के आवास पर इफ्तार पार्टी (CM Nitish Kumar in RJD Iftar Party) का आयोजन हुआ. आरजेडी की इफ्तार पार्टी में सीएम नीतीश कुमार भी शामिल होने पहुंचे. दावत में बीजेपी नेता शाहनवाज हुसैन, एलजेपीआर के अध्यक्ष चिराग पासवान व अन्य बड़े नेता मौजूद रहे. वैशाली में स्वर्ण कारोबारी की गोली मारकर हत्या, वारदात से ज्वैलर्स में रोष वैशाली जिले के सहदेई ओपी क्षेत्र के सहरिया बीच गांव में बाइक सवार तीन बदमाशों ने एक स्वर्ण कारोबारी को गोली (Jewelery trader murdered in Vaishali) मार दी. घटना के बाद गंभीर रूप से घायल कारोबारी को हाजीपुर सदर अस्पताल ले जाया गया. वहां से पटना ले जाने के क्रम में मौत हो गई. पढ़ें पूरी खबर. 80 साल की उम्र में की थी अंग्रेजी हुकूमत के खिलाफ बगावत, थर थर कांपते थे फिरंगी, जानिए वीर कुंवर सिंह की कहानी 1857 का भारतीय स्वतंत्रता संग्राम भारत के इतिहास में अजादी की पहली लड़ाई के नाम से जाना जाता है. इस पहली लड़ाई के वीर योद्धा थे 80 साल के वीर कुंवर सिंह. जिन्होंने भोजपुर की धरती पर अंग्रेजी शासकों के छक्के छुड़ा दिए थे. अंग्रेजों की लाख कोशिश के बावजूद भी भोजपुर लंबे समय तक स्वतंत्र रहा. 23 अप्रैल का दिन उनके विजयोत्सव (veer kunwar singh vijayotsav) के रूप में मनाया जाता है. जाने उनकी पूरी कहानी... ..तो तेज प्रताप ने करायी नीतीश कुमार की राबड़ी आवास में ENTRY! सवाल- उलटफेर होने वाला है क्या? इसी महीने 10 अप्रैल को मुख्यमंत्री नीतीश कुमार को लेकर तेजप्रताप यादव का हृदय परिवर्तन हुआ था. तेजप्रताप यादव ने ट्वीट कर लिखा था 'ENTRY नीतीश चाचा'. तेजप्रताप यादव के इस ट्वीट के सामने आते ही सियासी गलियारे में चर्चाओं का दौर शुरू हो गया था. पर 13 दिन बाद इसका फलसफा भी दिख गया. आगे पढ़ें पूरी खबर.... ललन-RCP के बीच नहीं थम रहा विवाद, पार्टी के पोस्टरों में RCP हुए गायब जदयू में विवाद थमने का नाम नहीं ले रहा है. आरसीपी सिंह और ललन सिंह के बीच यह विवाद लगातार बढ़ता जा रहा है. अब तो आरसीपी सिंह को पोस्टर से भी गायब कर दिया गया है. किसी कार्यक्रम में बुलाया भी नहीं जा रहा है. पढ़ें रिपोर्ट.. एईएस प्रभावित जिलों में 24 घंटे मिलेगी चिकित्सीय सेवा, दर्पण प्लस मोबाइल एप से होगी निगरानी स्वास्थ्य विभाग एक्यूट इंसेफेलाइटिस सिंड्रोम (एईएस) से कारगर तरीके से निपटने की तैयारी में जुट गया है. इसके लिए एईएस प्रभावित जिलों (AES Affected Districts Of Bihar) में जरुरी दवाइयां और दिन-रात मेडिकल टीम तैनात कर दिया गया है. वहीं इस पर निगरानी के लिए दर्पण प्लस मोबाइल एप से मेडिकल कर्मियों की उपस्थिति की निगरानी की जा रही है.",politics
कठपुतली कहने के एक दिन बाद सिद्धू ने भगवंत मान को बताया ईमानदार,"चंडीगढ़: कांग्रेस नेता नवजोत सिंह सिद्धू ने भगवंत मान की ""ईमानदार"" के रूप में प्रशंसा की और कहा कि वह पार्टी लाइनों से ऊपर उठेंगे और राज्य में माफियाओं से निपटने के लिए पंजाब के मुख्यमंत्री का समर्थन करेंगे।  आम आदमी पार्टी (आप) के पूर्व नेताओं कुमार विश्वास और अलका लांबा के खिलाफ पुलिस कार्रवाई को लेकर पंजाब सरकार की आलोचना करने के एक दिन बाद सिद्धू की यह तारीफ सामने आई है। दिल्ली के मुख्यमंत्री और उन्होंने उन पर दिल्ली के मुख्यमंत्री और आप संयोजक अरविंद केजरीवाल की कठपुतली की तरह काम करने का आरोप लगाया। मीडिया के साथ बातचीत की एक क्लिप में, जिसे उन्होंने ट्विटर पर पोस्ट किया, सिद्धू कहते हैं कि कांग्रेस को सत्ता में वापस आने के लिए पंजाब में खुद को ""पुनर्जीवित"" करने की आवश्यकता है। वह फिर कहते हैं कि राज्य माफिया और ईमानदार लोगों के बीच लड़ाई देख रहा है। इसके बाद सिद्धू मुख्यमंत्री की तारीफ करते हैं। उन्होंने कहा, ""मैं उसे अपना छोटा भाई मानता हूं। वह एक ईमानदार आदमी है। मैंने उस पर कभी उंगली नहीं उठाई। अगर वह इसके (माफिया) के खिलाफ लड़ता है, तो मेरा समर्थन उसके साथ है। मैं पार्टी लाइन से ऊपर उठूंगा क्योंकि यह पंजाब के अस्तित्व की लड़ाई है।"" इससे पहले उन्होंने पोस्ट में कहा, ""पंजाब सरकार केजरीवाल की कठपुतली की तरह काम कर रही है। कुमार विश्‍वास और अलका लांबा के खिलाफ पुलिस कार्रवाई से पता चलता है कि इसका इस्तेमाल उनके आलोचकों को चुप कराने के लिए किया जा रहा है। कांग्रेस अलका के साथ मजबूती से खड़ी है। पंजाब पुलिस के राजनीतिकरण के विरोध में उनके साथ पुलिस थाने भी जाऊंगा।'' विश्वास, कवि और कांग्रेस नेता अलका लांबा पर केजरीवाल के खिलाफ अपनी टिप्पणी को लेकर पंजाब पुलिस द्वारा कार्रवाई की गई है। यह एक ऐसा कदम है, जिसने राजनीतिक प्रतिशोध के आरोपों को जन्म दिया है। पंजाब में आप की प्रचंड जीत के फौरन बाद भगवंत मान ने लोगों को आश्वासन दिया था कि वह सीमावर्ती राज्य में खनन और नशीले पदार्थों जैसे क्षेत्रों में सक्रिय माफिया के खिलाफ कार्रवाई करेंगे। कांग्रेस की पराजय के बाद इस्तीफा देने वाले सिद्धू ने टिप्पणी करते हुए पंजाब के लोगों को ""बदलाव"" के लिए मतदान करने के लिए बधाई दी थी। उन्होंने यह भी कहा था कि भगवंत मान ने ""उम्मीदों के पहाड़ के साथ पंजाब में एक नए माफिया विरोधी युग की शुरुआत की"" और उन्हें शुभकामनाएं दीं।",politics
"छत्तीसगढ़ में नए सिरे से तैयार होगा कांग्रेस का संगठन, पुनिया ने कहा, मई-जून में होगा चुनाव, हर स्तर पर होगा बदलाव","रायपुर (राज्य ब्यूरो)। छत्तीसगढ़ में कांग्रेस का संगठन अब नए सिरे से तैयार होगा। कांग्रेस संगठन चुनाव में राष्ट्रीय स्तर से लेकर बूथ स्तर तक चुनाव होंगे। संगठन चुनाव को लेकर शुक्रवार शाम को रायपुर पहुंचे कांग्रेस के प्रदेश प्रभारी पीएल पुनिया ने कहा कि संगठन का चुनाव प्रस्तावित है। आगामी दिनों में जिला कांग्रेस कमेटी में निर्वाचन होगा, तो एक नए सिरे से पूरा संगठन बन जाएगा। पुनिया शनिवार को कांग्रेस के सभी मोर्चा-प्रकोष्ठ के अध्यक्षों की बैठक लेंगे। इसके साथ ही कांग्रेस के समन्वय समिति की बैठक भी राजीव भवन में होगी। शुक्रवार को सर्किट हाउस में कांग्रेस के वरिष्ठ नेताओं ने पुनिया से मुलाकात की। दो दिन चलेगी पार्टी की समीक्षा बैठक स्वामी विवेकानंद एयरपोर्ट पर मीडिया से चर्चा में पुनिया ने कहा कि छत्तीसगढ़ में चुनाव नजदीक आ रहा है. इसीलिए बैठकों का दौर और उसका महत्व भी ज्यादा होगा। दो दिन पार्टी पदाधिकारियों की बैठक में कामकाज की समीक्षा होगी। कई विषयों पर चर्चा की जाएगी। वरिष्ठ कांग्रेसियों से भी मुलाकात कर चर्चा की जाएगी। केंद्रीय मंत्रियों के छत्तीसगढ़ दौरे पर पुनिया ने कही ये बात केंद्रीय मंत्रियों के दौरे पर पुनिया ने कहा कि छत्तीसगढ़ की समस्याओं का कुछ हल निकले, तभी केंद्रीय मंत्री के आने का कुछ मतलब है। केंद्रीय मंत्री यहां की समस्याओं को समझें, उसके लिए कुछ काम करें, तभी लाभ होगा। लेकिन केवल राजनीतिक दृष्टिकोण से आना और बयानबाजी करने का कोई मतलब नहीं है। प्रदेश में कोयले की समस्या है, उसका हल निकालना चाहिए। पीएल पुनिया ने की राज्य सरकार के काम की तारीफ राज्य सरकार के काम की तारीफ करते हुए पुनिया ने कहा कि सरकार शानदार काम कर रही है। किसान, मजदूर और पिछड़ा वर्ग, सभी लोगों के लिए काम किया जा रहा है। भाजपा के पास कोई मुद्दा नहीं है और सिर्फ इधर-उधर की बातें करते हैं, जो किसी के समझ में नहीं आती है।",politics
राजस्थान में नेतृत्व परिवर्तन की आहट ! सोनिया गांधी से मिले सचिन पायलट,"जयपुर: रा जस्थान के वरिष्ठ कांग्रेस नेता और पूर्व डिप्टी सीएम सचिन पायलट खेमे के करीबी सूत्रों का दावा है कि राजस्थान में नेतृत्व परिवर्तन होने की संभावना है. पायलट कैंप सूत्रों के अनुसार, कैबिनेट और संगठन में जल्द ही बदलाव हो सकता है. बता दें कि राजस्थान के सीएम अशोक गहलोत ने बुधवार को कांग्रेस की अंतरिम अध्यक्ष सोनिया गांधी से मुलाकात की थी. इसके एक दिन बाद यानी गुरुवार को सचिन पायलट ने भी सोनिया के साथ चर्चा की थी. सीएम गहलोत ने छत्तीसगढ़ के मुख्यमंत्री भूपेश बघेल के साथ कांग्रेस अध्यक्ष सोनिया गांधी और पार्टी की समिति के साथ-साथ चुनावी रणनीतिकार प्रशांत किशोर के साथ भी मुलाकात की थी. वहीं, सोनिया गांधी से मुलाकात के बाद पायलट ने कहा कि पार्टी को सशक्त करने, संगठनात्मक चुनावों पर चर्चा और पार्टी अध्यक्ष को राजस्थान के राजनीतिक परिदृश्य के संबंध में फीडबैक दिया है. सचिन पायलट ने कहा है कि राजस्थान में विगत 30 वर्षों में पांच साल बाद वैकल्पिक सरकार का चलन है, यानी एक बार भाजपा और दूसरी बार कांग्रेस, मगर जो कमेटी AICC ने लगभग दो वर्ष पूर्व बनाई थी, उसके माध्यम से राजस्थान में हमने सरकार और संगठन द्वारा सही दिशा में कदम उठाए हैं. हमें उस दिशा में और अधिक एकजुट होकर कार्य करना है, ताकि हम 2023 में राजस्थान में सरकार बना सके और इसी को लेकर सोनिया गांधी के साथ चर्चा की. 'यह कुकृत्य कांग्रेस की शवयात्रा निकालेगा...', अलवर में 300 वर्ष प्राचीन मंदिर तोड़े जाने पर भड़का VHP 'राहुल गांधी को 1000 रुपये जुर्माना दे...', RSS नेता को कोर्ट ने दिया आदेश पिंक फ्लोरल ड्रेस में नुसरत ने बढ़ाई फैंस की धड़कनें",politics
"यूपी में योगी आदित्यनाथ सरकार का कोई दूसरा विकल्प नहीं, आरकेएसपी अध्यक्ष ने कही खास बात","लखनऊ। राष्ट्रीय क्रांतिकारी समाजवादी पार्टी के अध्यक्ष गोपाल राय ने कहा कि योगी आदित्यनाथ सरकार का कोई दूसरा विकल्प नहीं है। बीजेपी सरकार सबका साथ, सबका विकास के मूल सिद्धांत पर आगे बढ़ रही है। विधानसभा चुनाव के नतीजे उस पर मुहर लगा चुके हैं। इसके साथ ही 45 पंजीकृत संगठनों ने उनको दर्जा प्राप्त राज्यमंत्री बनाने की मांग है।उत्तर प्रदेश प्रेस क्लब में 29 जुलाई 2021 को लगभग 45 पंजीकृत संगठनों ने मिलकर राजनीतिक विकल्प महासंघ का गठन किया। उक्त अवसर पर सभी दलों ने एकजुटता का परिचय देते हुए राष्ट्रीय क्रांतिकारी समाजवादी पार्टी के राष्ट्रीय अध्यक्ष गोपाल राय को मोर्चे का संयोजक बनाया और सभी ने मिलकर उत्तर प्रदेश की 403 सीटों पर विधानसभा चुनाव लड़ने का आह्वान किया। 30 अगस्त को लखनऊ के वीवीआईपी गेस्ट हाउस में मोर्चे की आम बैठक मोर्चें के संयोजक गोपाल राय के नेतृत्व में हो रही थी इसी बीच बैठक में अचानक भाजपा के उत्तर प्रदेश अध्यक्ष स्वतंत्र देव सिंह एवं प्रदेश उपाध्यक्ष दयाशंकर सिंह बैठक में आए। आप लोग बीजेपी का साथ दीजिए हमारी पार्टी आप लोगों को भागीदारी के तहत सभी को किसी बोर्ड या आयोग में में कार्य करने का अवसर देगी। अभी समय की मांग है कि देश में मोदी व प्रदेश में योगी की आवश्यकता है। इस पर मोर्चे के संयोजक व राष्ट्रीय क्रांतिकारी समाजवादी पार्टी के राष्ट्रीय अध्यक्ष गोपाल राय ने कहा कि कम से कम 2 सीट गठबंधन में दिया जाए बाकी सरकार बनने पर सब लोगों को समायोजित किया जाएगा। भारतीय जनता पार्टी की प्रचंड बहुमत से सरकार बनाने में सभी लोग लगेंगे। भाजपा प्रदेश अध्यक्ष ने विगत समय में हुए पूर्व मुख्यमंत्री कल्याण सिंह की स्मृति में आयोजित श्रद्धांजलि कार्यक्रम में निमंत्रण भी दिया। घटक दलों ने वहां जाकर श्रद्धांजलि कार्यक्रम में शिरकत की, वहीं स्वतंत्र देव जी ने गोपाल राय को मुख्यमंत्री व रक्षा मंत्री के बीच निमंत्रित कर सम्मानजनक ढंग से प्रदेश अध्यक्ष ने बैठाया। 7 नवंबर 2021 को लखनऊ स्थित रविंद्रालय सभागार हाल में आयोजित राष्ट्रीय क्रांतिकारी समाजवादी पार्टी के स्थापना दिवस पर घटक दलों के सम्मानित करने के बाद गोपाल राय की अध्यक्षता में भाजपा को सर्व सम्मत से प्रचंड बहुमत से जिताने की प्रण किया गया। 3 दिसंबर 2021 को लखनऊ के हजरतगंज जीपीओ पार्क से यूपी में प्रचंड बहुमत से फिर योगी सरकार बनाने की मांग को लेकर रैली निकाली गयी। जिसमें सैकड़ों वाहन शामिल थे। यह रैली लखनऊ से बाराबंकी, अयोध्या, जौनपुर और वाराणसी तक गई। गोरखपुर सदर से मुख्यमंत्री के क्षेत्र गोरखपुर के बांसगांव विधानसभा क्षेत्र के कौड़ीराम विधानसभा के विधायक विमलेश पासवान के समर्थन में कौड़ीराम बाजार में आयोजित 30 फरवरी की रैली में मुख्यमंत्री जी के साथ मंच साझा किया सभी लोगों ने मिलकर भाजपा को प्रचंड बहुमत दिलाने के लिए अपनी ताकत लगाई।",politics
"हिमाचल प्रदेश कांग्रेस में चल रहे राजनीतिक टकराव पर विराम, राठौर और सुक्खू की मुलाकात के कई मायने","शिमला, जागरण संवाददाता। Himachal Pradesh Congress, हिमाचल प्रदेश कांग्रेस अध्यक्ष कुलदीप राठौर और पूर्व अध्यक्ष सुखविंदर सिंह सुक्खू के बीच पार्टी कार्यालय शिमला में एक घंटे तक बंद कमरे में मंत्रणा हुई। इन दोनों नेताओं के बीच लंबे समय से राजनीतिक टकराव चल रहा है, लेकिन शुक्रवार को पार्टी कार्यालय में बैठक के बाद इस पर विराम लगा है। बताया जा रहा है कि बैठक के दौरान शिमला नगर निगम और विधानसभा चुनाव पर चर्चा हुई। साथ ही पार्टी के विषयों पर भी विस्तार से बात की और आगे की रणनीति तैयार की गई है। वहीं, वीरवार को लोकसभा सदस्य एवं पूर्व मुख्यमंत्री स्वर्गीय वीरभद्र सिंह की पत्नी प्रतिभा सिंह पार्टी कार्यालय पहुंची थीं। उन्होंने कार्यकर्ताओं से मुलाकात की और कुछ लोगों को पार्टी में शामिल भी करवाया था। शुक्रवार को सुक्खू पार्टी आफिस पहुंचे और पहले कार्यकर्ताओं से मुलाकात की। कयास लगाए जा रहे हैं कि दिल्ली की दौड़ के बाद अब पार्टी के सभी नेताओं की नजर पार्टी आफिस पर है। कांग्रेस नेता मान कर चल रहे हैं कि चुनाव में जाने से पहले संगठन को साथ लेकर चलना होगा। हालांकि इससे पहले इनकी जुबानी जंग चर्चा में रहती थी, लेकिन अब पार्टी कार्यालय में नेताओं का आना व बैठकें करना, कांग्रेस कार्यकर्ताओं के लिए तो कम से कम सुखद संकेत है। हिमाचल से नहीं दिल्ली से चल रही है भाजपा सरकार : सुक्खू शिमला। कांग्रेस के पूर्व प्रदेश अध्यक्ष व विधायक सुखविंदर सिंह सुक्खू ने आरोप लगाया कि हिमाचल में भाजपा सरकार मुख्यमंत्री नहीं बल्कि दिल्ली दरबार चला रहा है। मुख्यमंत्री को दिल्ली दरबार ने इतना दबा दिया है कि वह चाहकर भी फैसले नहीं ले पा रहे हैं। महंगाई आसमान छू रही है। सरकार इस तरफ ध्यान ही नहीं दे रही। पार्टी कार्यालय शिमला में पत्रकारों से बातचीत में सुक्खू ने कहा कि कांग्रेस सत्ता परिवर्तन नहीं बल्कि व्यवस्था परिवर्तन के लिए चुनाव मैदान में उतरेगी। स्वच्छ छवि वाले युवाओं को विधानसभा चुनाव में टिकट मिलेगी। चुनाव से पूर्व मुख्यमंंत्री पद का चेहरा घोषित नहीं किया जाएगा। जो भी विधायक चुन कर आएगा, उसे सालाना अपनी संपत्ति, देनदारियां के साथ आय का ब्योरा देना होगा। बदलाव निरंतर प्रकिया, 40 साल बाद नया नेतृत्व सुक्खू ने कहा कि संगठन में बदलाव निरंतर प्रकिया है। निश्चित तौर पर कांग्रेस भी हर पहलू पर विचार कर रही है कि कैसे आगे बढऩा है। 40 साल बाद कांग्रेस में नया नेतृत्व आ रहा है। 1983 से पूर्व मुख्यमंत्री स्वर्गीय वीरभद्र सिंह का एक सशक्त नेतृत्व था। सुक्खू ने कहा कि आप में हिमाचल कांग्रेस का कोई बड़ा नेता शामिल नहीं हुआ।",politics
"क्या कांग्रेस हो पाएगी पुनर्जीवित?: पैनल ने सौंपी पीके की 600 स्लाइड की प्रस्तुति, सोनिया लेंगी अंतिम फैसला","विस्तार  चुनाव रणनीतिकार प्रशांत किशोर द्वारा सुझाई गई रणनीति पर काम करने के लिए अध्यक्ष सोनिया गांधी द्वारा गठित कांग्रेस पैनल ने शुक्रवार को अपनी रिपोर्ट सौंप दी है। पैनल के दो सदस्य, केसी वेणुगोपाल और प्रियंका गांधी वाड्रा ने सोनिया गांधी से उनके आवास पर मुलाकात की और उन्हें रिपोर्ट सौंपी। रिपोर्ट देखने के बाद सोनिया पीके की भूमिका पर फैसला करेंगी पैनल के एक कांग्रेस नेता के अनुसार, समिति ने किशोर के प्रस्तावों को विस्तार से देखा और अपनी रिपोर्ट सोनिया गांधी को सौंप दी। नेता ने समाचार एजेंसी एएनआई को बताया कि अब, सोनिया पार्टी में प्रशांत किशोर की भूमिका पर फैसला करेंगी। प्रियंका गांधी वाड्रा, केसी वेणुगोपाल, रणदीप सुरजेवाला, पी चिदंबरम, अंबिका सोनी, जयराम रमेश और मुकुल वासनिक वाले समूह ने किशोर के सुझावों पर एक विस्तृत रिपोर्ट में अपनी राय प्रस्तुत की है। सूत्रों के मुताबिक ज्यादातर सुझाव व्यावहारिक और उपयोगी पाए गए हैं। जहां तक प्रशांत किशोर की भूमिका का सवाल है, गांधी इस पर अंतिम फैसला करेंगे। कुछ नेता पीके से नाराज तो कुछ ने बताया सही कदम सूत्रों ने यह भी संकेत दिया है कि पार्टी के वरिष्ठ नेता किशोर और पार्टी में उनकी भूमिका के बारे में अलग-अलग विचार रखते हैं। कांग्रेस के एक वरिष्ठ नेता ने कहा, यह एक अजीब समीकरण जैसा दिखता है। वह न तो औपचारिक रूप से आई-पीएसी का हिस्सा हैं और न ही संगठन में उनका कोई पद है। फिर भी, वे उनके बिना काम नहीं करते हैं। अशोक गहलोत ने प्रशांत किशोर की खुलकर तारीफ करते हुए कहा है कि वह एक 'ब्रांड' हैं। वीरपा मोइली ने कहा है कि किशोर के पार्टी में प्रवेश का विरोध करने वाले सुधार विरोधी हैं। कुछ नेताओं ने यह भी कहा है कि अगर किशोर औपचारिक रूप से पार्टी में शामिल होते हैं तो कुछ क्षेत्रीय दलों के साथ उनके संबंधों से कांग्रेस को फायदा हो सकता है। किशोर को कांग्रेस में शामिल करना एक बड़ी चुनौती है, जिसका पार्टी को सामना करना पड़ेगा, विशेष रूप से उस क्षमता का निर्णय जो उनके पास है। किशोर की सक्रिय भूमिका कई नेताओं को असहज कर सकती है",politics
"उद्धव ठाकरे के घर के पास बीजेपी नेता पर हमला, एसयूवी क्षतिग्रस्त","मुंबई: भाजपा के एक नेता ने आरोप लगाया है कि मुंबई में एक शादी से घर लौटते समय उन पर हमला किया गया। भाजपा नेता मोहित कम्बोज द्वारा ट्वीट किए गए दृश्य में लैंड रोवर एसयूवी के दरवाजे पर डेंट दिखाते हैं। पिछले दरवाजे का हैंडल भी टूटा हुआ है। जैसे ही गाड़ी धीरे-धीरे आगे बढ़ती है, उसकी SUV के आसपास भीड़ जमा होती दिखाई दे रही है। कुछ पुलिसकर्मी भी लोगों को पीछे हटने के लिए कहते नजर आ रहे हैं। काम्बोज ने एक में कहा ट्विटर पर वीडियो बयान, ""मैं एक शादी में शामिल होने गया था और घर लौटते समय, मेरा वाहन कलानगर इलाके में एक रोड सिग्नल पर रुक गया। अचानक, कुछ सैकड़ों की भीड़ ने मेरे वाहन पर हमला किया और उसके शीशे तोड़ दिए और दरवाज़े के हैंडल को क्षतिग्रस्त कर दिया।"" काम्बोज ने कहा, ""मुझे स्थानीय पुलिस द्वारा अपना वाहन ट्रांसफर करने के लिए कहा गया था और कार में कोई भी घायल नहीं हुआ था। मैं इस तरह की आक्रामकता से डरने वाला नहीं हूं, क्योंकि मैं और मेरी पार्टी बीएमसी (शिवसेना द्वारा शासित नागरिक निकाय) में भ्रष्टाचार को उजागर कर रहे हैं।'' कलानगर वह जगह है, जहां महाराष्ट्र के मुख्यमंत्री उद्धव ठाकरे का निजी घर मातोश्री स्थित है और जो वर्तमान में शनिवार की सुबह हनुमान चालीसा का पाठ करने के लिए निर्दलीय लोकसभा सांसद नवनीत राणा और उनके विधायक पति रवि राणा की योजना को विफल करने के लिए शिवसेना के सैकड़ों कार्यकर्ताओं की भीड़ देख रहा है। काम्बोज ने बाद में ट्वीट किया, ""मैं डरने वाला नहीं हूं।"" ",politics
"तेजस्वी यादव के इफ्तार पार्टी में पहुंचे CM नीतीश कुमार, BJP में हड़कंप",बिहार के मुख्यमंत्री नीतीश कुमार आज यानि शुक्रवार को पूर्व मुख्यमंत्री राबड़ी देवी के आवास पर आयोजित रोज इफ्तार पार्टी में शामिल हुए. सीएम नीतीश कुमार के राजद नेता के घर आयोजित इफ्तार पार्टी में शामिल होकर प्रदेश के सियासी तापमान को बढ़ा दिया है. इस घटना को जेडीयू बीजेपी के बीच चल रहे राजनीतिक टकराव से जोड़कर देखा जा रहा है. माना जा रहा है कि बीजेपी के नाराज होने की स्थिति में नीतीश कुमार राजद के साथ जा सकते हैं.,politics
पूर्व एमएलसी हरपाल सैनी ने छोड़ा सपा का साथ,"मेरठ, जेएनएन। कद्दावर नेता स्वामी प्रसाद मौर्य के सहयोगी पूर्व एमएलसी हरपाल सैनी ने समाजवादी पार्टी से इस्तीफा दे दिया है। शुक्रवार को शास्त्रीनगर स्थित अपने आवास पर पत्रकार वार्ता में उन्होंने कहा कि सपा में शामिल होने का उनका निर्णय गलत था।  सैनी ने कहा कि बहुत दुखी मन से सपा को छोड़ने का निर्णय लिया है। उन्होंने विधानसभा चुनाव में सरधना सीट पर सपा-रालोद गठबंधन प्रत्याशी अतुल प्रधान की जीत में खास भूमिका निभाई। उनकी नाराजगी सपा के राष्ट्रीय नेतृत्व से है। उन्होंने कहा कि सपा के राष्ट्रीय अध्यक्ष अखिलेश यादव में अहंकार है। इस पार्टी में दम घुट रहा था। पूर्व एमएलसी ने कहा कि वे समाज के लोगों के साथ बैठक कर आगे की रणनीति तय करेंगे। बता दें कि हरपाल सैनी विधानसभा चुनाव 2022 से ठीक पहले भाजपा छोड़कर स्वामी प्रसाद मौर्य के साथ सपा में शामिल हुए थे। मौर्य के साथ ही हरपाल पहले भाजपा में गए थे। उन्हें विधानसभा चुनाव में सरधना से टिकट मिलने की उम्मीद थी लेकिन सपा-रालोद गठबंधन से अतुल प्रधान को टिकट दे दिया गया था। छात्र-छात्राओं ने दिया जागरूकता का संदेश खरखौदा : खासपुर गांव के प्राथमिक विद्यालय में शुक्रवार को सर्वशिक्षा अभियान के तहत चहक कार्यक्रम धूमधाम से मनाया। छात्र-छात्राओं ने महिला सुरक्षा से लेकर देशभक्ति के कार्यक्रम प्रस्तुत कर जागरूकता का संदेश दिया। कार्यक्रम का शुभारंभ मुख्य अतिथि जिला समन्वयक डा. रश्मि अहलावत, खंड शिक्षा अधिकारी नीलम तोमर, बीडीओ प्रभात श्रीवास्तव, जिला पंचायत सदस्य गोपाल प्रधान ने किया। प्रधानाचार्या और समस्त शिक्षक स्टाफ के नेतृत्व में छात्र-छात्राओं ने कार्यक्रम प्रस्तुत कर उपस्थित अतिथियों का मन मोह लिया। सेल्फी लेकर शिक्षिकाओं ने सर्व शिक्षा अभियान का संदेश भी दिया। इस मौके पर अर्पणा पुंडीर, सीमा त्यागी, पूजा नीतू चौधरी, अमित कुमार, ओमलता उज्जवल, सुधीर कुमार, एडीओ विवेकांनद आदि मौजूद रहे।",politics
सीएम जयराम के बयान पर AAP प्रमुख अरविंद केजरीवाल ने किया पलटवार,"शिमला. हिमाचल प्रदेश के कांगड़ा जिले दौरे से पहले आम आदमी पार्टी के राष्ट्रीय संयोजक और दिल्ली के मुख्यमंत्री अरविंद केजरीवाल ने जयराम के बयान पर ट्वीट किया है. अरविंद केजरीवाल ने जयराम ठाकुर के बयान पर ट्वीट करते हुए कहा कि दिल्ली मॉडल मतलब ईमानदार सरकार. अरविंद केजरीवाल ने अपने ट्वीट करते हुए लिखा है कि जयराम जी का कहना है कि हिमाचल में ईमानदार सरकार इसलिए नहीं हो सकती, क्योंकि हिमाचल की सामाजिक एवं राजनैतिक परिस्थितियां अलग है? सवाल परिस्थितियों का नहीं, नीयत का है जयराम जी. “आप” की नीयत साफ है. पंजाब और दिल्ली की तरह हिमाचल में भी अब “आप” ईमानदार की सरकार देगी. दरअसल, धर्मशाला में पत्रकारों के सवाल के एक जवाब में सीएम जयराम ठाकुर ने अरविंद केजरीवाल के हिमाचल दौरे को लेकर कहा था कि अरविंद केजरीवाल चुनाव को लेकर हिमाचल में लगातार दौरे कर रहे हैं, लेकिन हिमाचल में दिल्ली मॉडल स्वीकार नहीं किया जाएगा. यहां की सामाजिक और भगौलिक परिस्थितियां अलग हैं, जिस पर दिल्ली के मुख्यमंत्री अरविंद केजरीवाल ने ट्वीट कर पलटवार किया है. अरविंद केजरीवाल के कांगड़ा दौरे से पहले भाजपा कितनी बौखला गई है, जिसका असर जयराम ठाकुर के बयानों में साफ दिख रहा है. क्योंकि केजरीवाल के दौरे से पहले भाजपा ने नगरोटा बगवां में एक जनसभा का आयोजन किया था, जिसमें भीड़ नहीं जुट पाई भीड़ न जुट पाने की बौखलाहट जयराम ठाकुर में दिख रहा है. क्योंकि दिल्ली मॉडल की देशभर में चर्चा हो रही है और आम लोग दिल्ली मॉडल से प्रभावित होकर पार्टी से लगातार जुड़ रहे हैं और हिमाचल में पार्टी का कुनबा बढ़ता जा रहा है. चंबी में केजरीवाल का रोड शो आज छह अप्रेल को मंडी में केजरीवाल ने रोड शो किया था. अब वह दोबारा हिमाचल आ रहे हैं. शनिवार को वह कांगड़ा के चंबी मैदान में रोड़ शो करने पहुंच रहे हैं. यहां पर एक रैली को संबोधित करेंगे. इससे पहले, शुक्रवार को नगरोटा के गांधी मैदान में जेपी नड्डा ने भाजपा वर्करों की रैली को संबोधित किया है. बता दें कि हिमाचल में इस साल के अंत में विधानसभा चुनाव होने जा रहे हैं.",politics
"भोपाल में बोले अमित शाह, भाजपा शासित राज्यों में लाएंगे समान नागरिक संहिता कानून","भोपाल (राज्य ब्यूरो)। केंद्रीय गृह मंत्री अमित शाह ने कहा कि भाजपा शासित राज्यों में सामान नागरिक संहिता कानून लाएंगे। उत्तराखंड में चुनाव से ठीक पहले हमने समान नागरिक संहिता कानून लाने का एलान किया था। अब विधानसभा से उसे पारित करके कानून बना लिया जाएगा। धीरे-धीरे अन्य राज्यों में भी यही कानून बनाएंगे। कांग्रेस ने देश को सिर्फ समस्याएं दी हैं। उसे देखो, कहां थी और कहां पहुंच गई। राहुल बाबा जल्द कांग्रेस के अध्यक्ष बन जाएंगे तो चुनाव जीतना आसान हो जाएगा। वर्ष 2018 में हुए विधानसभा चुनाव के दौरान कुछ ऐसे कारण इकट्ठे हो गए थे, जिनके चलते मध्य प्रदेश में हम चुनाव हारे। लेकिन, अब 2023 के चुनाव को जीतने की तैयारी में जुट जाओ। जो कमजोर बूथ हैं, उन्हें मजबूत करो। मध्य प्रदेश में भाजपा की विचारधारा, कार्यसंस्कृति-कार्यपद्धति मजबूत है। यह बात मैं मणिपुर में नहीं कह सकता हूं। यहां कुशाभाऊ ठाकरे जैसे नेता ने मजबूत संगठन सौंपा है, इसलिए चुनाव जीतने की तैयारी करो। यह बात उन्होंने शुक्रवार को मध्य प्रदेश भाजपा कार्यालय में राज्य के मंत्री, प्रदेश पदाधिकारियों और वरिष्ठ नेताओं की संयुक्त बैठक में कही। भाजपा कार्यालय में शाह ने सवा दो घंटे का समय बिताया। इससे पहले शाह ने सम्मेलन स्थल पर लगाई गई प्रदर्शनी देखी और मंत्रियों-नेताओं की बैठक भी ली। प्रफुल्लित मुद्रा में थे शाह : भाजपा के राष्ट्रीय अध्यक्ष रहते हुए अगस्त 2017 के करीब साढ़े चार साल बाद शुक्रवार को आए शाह ने प्रदेश भाजपा कार्यालय में नेताओं और मंत्रियों की अनौपचारिक बैठक ली। बेहद प्रफुल्लित मुद्रा में शाह ने कई किस्से भी सुनाए। ठहाके भी लगवाए। बोले-मप्र में कांग्रेस कोई चुनौती ही नहीं है। बूथ विस्तारक योजना की तारीफ करते हुए कहा कि मैंने विष्णु दत्त शर्मा से जबलपुर में कहा था, इसे आगे बढ़ाओ। सरकार भी संगठन से है, उससे बड़ा कोई नहीं शाह ने कहा कि सरकार भी संगठन से ही होती है, संगठन से बड़ा कोई नहीं। आप सभी को संगठन के अधीन रहकर ही काम करना है। अध्यक्ष, अध्यक्ष होता है, चाहे उम्र में कम क्यों न हो। जब मैं अध्यक्ष बना था, एक राज्य में गया। मैंने कहा कि आप यहां इतनी सीट ही जीत रहे हैं। स्वाभाविक है वहां के बड़े नेता हंस रहे होंगे, पर बड़े नेता भी सुन लें, उन्हें बूथ पर जाकर काम करना पड़ेगा। बंगाल का एक किस्सा सुनाकर उन्होंने संगठन की ताकत का अहसास भी कराया। उन्होंने बताया कि जब 2014 के बाद प्रधानमंत्री मोदी की लोकप्रियता चरम पर थी, लेकिन संगठन नहीं था, तो भी हमें बंगाल चुनाव में मात्र दो सीट मिली थी। अभी संगठन की मजबूती का परिणाम देखिए, हम कहां से कहां पहुंच गए। 70 करोड़ की समर्पण निधि पर जाहिर की खुशी भाजपा के प्रदेशाध्यक्ष विष्णु दत्त शर्मा ने समर्पण निधि के बारे में बताया कि पार्टी ने बूथ स्तर पर पांच लाख 64 हजार कार्यकर्ताओं से सौ-सौ रुपये समर्पण निधि एकत्र की, जो अपने आप में रिकार्ड है। तो शाह ने ताली बजाकर खुशी जाहिर की। शर्मा ने प्रदेश भाजपा कार्यालय के नवीन भवन बनाए जाने की भी उन्हें जानकारी दी। किसे कहां भेजना है ध्यान रखें शाह ने कहा कि किसे कहां भेजना है, यह भी ध्यान देने योग्य बात है। यदि अनुसूचित जाति (एससी) के बूथ पर गोपाल भार्गव को भेजोगे तो आपको कम फायदा मिलेगा, लेकिन वहां एससी के नेता को भेजोगे तो ज्यादा लाभ होगा। बैठक में प्रदेश संगठन महामंत्री हितानंद शर्मा से भी शाह ने चर्चा की।",politics
"Nirmala Sitharaman in US: मित्र का चुनाव कर सकते हैं लेकिन पड़ोसी का नहीं, अमेरिका में वित्त मंत्री ने भौगोलिक स्थिति पर दिया जोर","वाशिंगटन, एएनआइ। अमेरिका में वित्त मंत्री निर्मला सीतारमण ने शुक्रवार को पड़ोसी मित्र देशों के भौगोलिक स्थिति पर जोर दिया और कहा कि भारत मित्रता करना चाहता है लेकिन यदि सामने वाला भी ऐसी ही चाहत रखता हो। वित्त मंत्री ने कहा, 'मित्र को कमजोर नहीं होना चाहिए। ' उन्होंने भौगोलिक स्थिति का हवाला देते हुए अमेरिका समेत अन्य पड़ोसी देशों के साथ भारत के संबंध को लेकर चर्चा की। # Every bettering of ties with US, understand a friend's geography-our northern borders under tension...India wants to be a friend but if you also want to be a friend...the friend shouldn't be weakened. Taking calibrated stance due to geography:FM Sitharaman in Washington DC pic.twitter.com/ti8oTwq0an",politics
"मेरी कार पर भीड़ ने हमला किया, मुझे मारने की कोशिश की गई; मंदिरों में फ्री लाउडस्पीकर बांटनेवाले भाजपा नेता ने शिवसेना पर लगाया आरोप, FIR दर्ज","Highlights मोहित कंबोज के मुताबिक उनकी कार पर हमला शुक्रवार को हुआ और वे भागने में सफल रहे भाजपा नेता ने शिवसेना पर उन्हें मारने का आरोप लगाया है भाजपा नेता ने हाल ही में मंदिरों और ट्रस्टों को फ्री में लाउडस्पीकर बांटे थे और हनुमान चालीसा बजाने की अपील की थी मुंबईः महाराष्ट्र के भाजपा नेता मोहित कम्बोज ने शिवसेना पर उन्हें मारने का आरोप लगाया है। भाजपा नेता ने एक बयान में कहा कि कलानगर जंक्शन पर मेरी कार पर भीड़ ने हमला किया, हम भागने में सफल रहे। ंमोहित ने प्रदेश सरकार पर हलमा करवाने का आरोप लगाते हुए कहा कि महाराष्ट्र में सरकार बंगाल से भी बदतर साबित हो रही है। नवाब मलिक जैसे भ्रष्ट मंत्रियों को बेनकाब करने वाले विपक्षी नेताओं पर राज्य सरकार द्वारा हमला किया जा रहा है...मैं इसकी निंदा करता हूं। शिवसेना कार्यकर्ताओं की भीड़ द्वारा उनकी कार पर कथित रूप से हमला किए जाने के बाद बीजेपी के मोहित कंबोज ने सांताक्रूज पुलिस स्टेशन में शिकायत दर्ज कराई है। भाजपा नेता ने कहा, यह मेरी आवाज दबाने के लिए शिवसेना और महाराष्ट्र के सीएम द्वारा मुझे मारने की कोशिश थी। देखना होगा कि मुंबई पुलिस क्या कार्रवाई करती है। सीसीटीवी में रिकॉर्ड है सब कुछ...।",politics
"बिहार में किसी बड़े राजनीतिक उलटफेर की आहट, राबड़ी देवी की इफ्तार पार्टी में पहुंचे CM Nitish","पटना में राबड़ी देवी के आवास की ओर जैसे-जैसे मुख्यमंत्री नीतीश कुमार के कदम बढ़े, बिहार के राजनीतिक गलियारों में अटकलों का दौर तेज होता गया. सबके मन में एक ही सवाल उठ रहा है कि क्या बिहार में किसी बड़े राजनीतिक उलटफेर की आहट है?  यह भी पढ़े : Horoscope 23 April 2022: आज चंद्रमा मकर राशि में गोचर करेंगे , मेष, मिथुन और मकर राशि वाले आज न करें ये काम क्या बिहार की राजनीति में कुछ बड़ा खेल होने को है? ऐसी अटकलें सीएम नीतीश कुमार की वजह से लग रही हैं, जिन्होंने शुक्रवार को राबड़ी देवी की इफ्तार पार्टी में पहुंचकर सबको चौंका दिया. लालू प्रसाद यादव के बड़े बेटे तेज प्रताप ने तो यहां तक कह दिया कि हम सरकार बनाने वाले हैं. यह भी पढ़े : Love Horoscope : आज चमक उठेगी इन 4 राशियों की लव लाइफ , होगी नई शुरुआत, विवाह के भी योग पटना में राबड़ी देवी के आवास की ओर जैसे-जैसे मुख्यमंत्री नीतीश कुमार के कदम बढ़े, बिहार के राजनीतिक गलियारों में अटकलों का दौर तेज होता गया. सबके मन में एक ही सवाल उठ रहा है कि क्या बिहार में किसी बड़े राजनीतिक उलटफेर की आहट है? शुक्रवार को आरजेडी की इफ्तार पार्टी में नीतीश के शामिल होने को लेकर लालू प्रसाद यादव के बड़े बेटे तेज प्रताप यादव ने तो दो कदम आगे बढ़कर बिहार में सरकार बनाने की भविष्यवाणी कर दी. तेज प्रताप यादव ने कहा, 'सीक्रेट बात हुई है. हम बिहार में सरकार बनाएंगे. राजनीति में उथल-पुथल चलता रहता है. सियासत में कुछ भी संभव है.' वहीं आरजेडी से राज्यसभा सांसद मीसा भारती ने कहा, राजनीति में कुछ भी अनुमान लगाना बहुत मुश्किल है...कब क्या हो जाए, किसी को नहीं पता. दिलचस्प बात ये है कि नीतीश कुमार एक अणे मार्ग स्थित अपने आवास से पैदल ही 10, सर्कुलर रोड स्थित राबड़ी आवास पहुंचे. इफ्तार पार्टी में तेजस्वी यादव, तेज प्रताप, राबड़ी देवी, मीसा भारती सभी नीतीश के साथ ही बैठे. चिराग पासवान और मुकेश सहनी भी इस दावत में पहुंचे. तेजस्वी यादव ने कहा कि हमने हर पार्टी के नेताओं को न्योता दिया है, चाहे वो बीजेपी से हो या फिर वीआईपी या एलजेपी से. यह एक परंपरा है कि सभी इफ्तार में शामिल होते हैं. इस तरह इफ्तार के बहाने आरजेडी ने एक बड़ा सियासी जमघट लगा दिया. यह भी पढ़े : Kalashtami Vrat : मासिक कालाष्टमी व्रत आज, ऐसे करें भैरवनाथ की पूजा, जानिए पूजन- विधि और शुभ मुहूर्त हालांकि बीजेपी ये कह रही है कि नीतीश के दावत में जाने के राजनीतिक मायने नहीं निकाले जाने चाहिए. बिहार के उद्योग मंत्री शाहनवाज हुसैन ने कहा, यहां तेजस्वी यादव ने इफ़्तार दिया है. हमें भी बुलाया गया था, हम आ गए. इसमें कोई राजनीतिक मामला निकालने की जरूरत नहीं है. लेकिन इस इफ्तार पार्टी की टाइमिंग सबसे अहम है.ये राजनीतिक जमघट गृह मंत्री अमित शाह के बिहार दौरे की पूर्व संध्या पर हुआ है, इसलिए इसमें कोई राजनीतिक संदेश जरूर छिपा है. वैसे भी JDU और BJP के बीच चल रही तनातनी और बोचहां उपचुनाव में मिली चुनावी-जीत के बाद आरजेडी नए सियासी समीकरण बुन रही है.",politics
"Amit Shah In Bihar Live: रोहतास में GNSU के दीक्षांत समारोह में शामिल होंगे गृहमंत्री अमित शाह, सीएम नीतीश कुमार से नहीं होगी मुलाकात","Amit Shah In Bihar Live: केंद्रीय गृहमंत्री अमित शाह आज बिहार के रोहतास पहुंच रहे हैं. यहां पर गृहमंत्री गोपाल नारायण सिंह विश्वविद्यालय के दीक्षांत समारोह में शामिल होंगे.  Amit Shah Bihar Visit Live: देश के गृह मंत्री अमित शाह (Amit Shah) आज यानी 23 अप्रैल को बिहार के रोहतास (Rohtas) जिले में आ रहे हैं. यहां पर वे गोपाल नारायण सिंह विश्वविद्यालय (Gopal Narayan Singh University) के दीक्षांत समारोह में शामिल होंगे. बिहार के राज्यपाल फागु चौहान (Fagu Chauhan) भी इस दौरान उपस्थित रहेंगे. बता दें कि 800 छात्र-छात्राओं को इस दीक्षांत समारोह में उपाधि प्रदान की जाएगी. जिसकी व्यापक रुप से तैयारी चल रही है. जमुहार के परिसर में बड़ा सा पंडाल बनाया जा रहा है, ताकि एक साथ लगभग चार हज़ार लोग बैठ सकें. यह विश्वविद्यालय का कार्यक्रम है, जिसमें आम लोगों की सहभागिता नहीं रहेगी. विश्वविद्यालय के कुलाधिपति सांसद गोपाल नारायण सिंह ने बताया कि तैयारियों को अंतिम रूप दिया जा रहा है. वहीं प्रदेश के कई नेताओं से भी भाग लेने की संभावना है. ये बड़े चहरे भी कार्यक्रम का होंगे हिस्सा जानकारी के मुताबिक गोपाल नारायण सिंह विश्वविद्यालय के इस पहले दीक्षांत समारोह कार्यक्रम में केंद्रीय गृह मंत्री अमित शाह के अलावा कई अन्य नेता भी शामिल होंगे. इसमें केंद्रीय गृह राज्यमंत्री नित्यानंद राय, बिहार सरकार के उप मुख्यमंत्री तारकिशोर प्रसाद, लोकसभा सांसद मनोज तिवारी और अन्य लोकसभा सांसद डॉ. संजय जायसवाल शामिल होंगे. बिना सीएम नीतीश से मिले लौट जाएंगे दिल्ली ज्ञात हो कि एक दिवसीय दौरे पर बिहार आ रहे गृह मंत्री अमित शाह प्रदेश के मुख्यमंत्री नीतीश कुमार से मिले बिना ही लौट जाएंगे. मिली जानकारी अनुसार गृह मंत्री शाह आज सुबह 10 बजे पटना पहुंचेंगे, जहां से वो सीधे आरा के जगदीशपुर के लिए रवाना हो जाएंगे. वहां वे बाबू वीर कुंवर सिंह की जयंती पर बीजेपी द्वारा आयोजित विजयोत्सव में शामिल होंगे. उसके बाद वे नारायण मेडिकल कॉलेज के दीक्षांत कार्यक्रम में शामिल होंगे. फिर गया से दिल्ली रवाना हो जाएंगे.",politics
मुंबई: BJP नेता मोहित काम्बोज पर CM ठाकरे के घर के पास हुआ हमला,"नई दिल्ली/टीम डिजिटल। मुंबई में बीजेपी नेता मोहित काम्बोज पर भीड़ ने हमला कर दिया। भीड़ ने काम्बोज मुख्यमंत्री उद्धव ठाकरे के निजी घर मातोश्री के पास ये हमला किया। मोहित पर कलानगर जंक्शन के पास ये हमला हुआ। हालांकि किन लोगों ने इस हमले को अंजाम दिया, इस बारे में कोई जानकारी अब तक नहीं है। मोहित पर उस वक्त भीड़ ने हमला किया जब वो अपनी कार में बैठे थे।",politics
राजस्थान में होगा नेतृत्व परिवर्तन? सचिन पायलट बोले- सोनिया गांधी के साथ चर्चा में सब शामिल है,"राजस्थान के बड़े कांग्रेस नेता सचिन पायलट खेमे के करीबी सूत्रों का दावा है कि राजस्थान में नेतृत्व परिवर्तन की संभावना है. पायलट कैंप सूत्रों के मुताबिक कैबिनेट और संगठन में जल्द ही फेरबदल हो सकता है. बता दें कि राजस्थान के सीएम अशोक गहलोत ने बुधवार को कांग्रेस अध्यक्ष सोनिया गांधी से मुलाकात की थी. इसके एक दिन बाद यानी गुरुवार को सचिन पायलट सोनिया गांधी से मिले थे. गहलोत ने छत्तीसगढ़ के सीएम भूपेश बघेल के साथ कांग्रेस अध्यक्ष सोनिया गांधी और पार्टी की समिति के साथ-साथ चुनावी रणनीतिकार प्रशांत किशोर से भी मुलाकात की थी. वहीं, सोनिया गांधी से मुलाकात के बाद पायलट ने कहा कि पार्टी को मजबूत करने, संगठनात्मक चुनावों पर चर्चा और पार्टी अध्यक्ष को राजस्थान के राजनीतिक परिदृश्य के बारे में फीडबैक दिया है. ...ताकि 2023 में राजस्थान में हम सरकार बना सकें: सचिन पायलट सचिन पायलट ने कहा कि राजस्थान में पिछले 30 वर्षों में पांच साल बाद वैकल्पिक सरकार का चलन है यानी एक बार भाजपा और अगली बार कांग्रेस, लेकिन जो कमेटी एआईसीसी ने करीब दो साल पहले बनाई थी, उसके जरिए राजस्थान में हमने सरकार और संगठन द्वारा सही दिशा में कदम उठाए हैं. हमें उस दिशा में और अधिक एकजुट होकर काम करना है, ताकि हम 2023 में राजस्थान में सरकार बना सके और इसी को लेकर सोनिया गांधी से चर्चा की. बता दें कि राजस्थान में नेतृत्व परिवर्तन के सवाल पर गुरुवार को सचिन पायलट ने कहा था कि वास्तव में हम इसी पर चर्चा कर रहे हैं. उस चर्चा में सब कुछ शामिल है. क्या करें, क्या न करें. अंतिम फैसला पार्टी अध्यक्ष सोनिया गांधी करेंगी. उन्होंने कहा कि हम जैसे लोग जो जमीन पर काम कर रहे हैं, यह हमारी जिम्मेदारी है कि हम उचित फीडबैक दें.",politics
"उत्तराखंड में कांग्रेस के कुनबे में फिर सेंध की तैयारी में भाजपा, उपचुनाव से पहले एक कद्दावर नेता थाम सकते हैं दामन","राज्य ब्यूरो, देहरादून: मुख्यमंत्री पुष्कर सिंह धामी के उपचुनाव से पहले भाजपा ने कांग्रेस को एक बड़ा झटका देने की तैयारी कर ली है। अगर कोई बड़ा उलटफेर न हुआ तो बहुत जल्द कांग्रेस के एक कद्दावर नेता भाजपा का दामन थामते दिखाई देंगे।  मंत्री पद सहित कई महत्वपूर्ण जिम्मेदारी संभाल चुके ये नेता पिछले कुछ दिनों में भाजपा के प्रदेश प्रभारी दुष्यंत कुमार गौतम समेत कई वरिष्ठ भाजपा नेताओं से भेंट कर चुके हैं। सूत्रों का तो यह तक कहना है कि यह कांग्रेस में वर्ष 2016 के बाद दूसरी बड़ी टूट की शुरुआत हो सकती है। भाजपा भी कांग्रेस को बड़ा झटका देने की तैयारी में विधानसभा चुनाव में लगातार दूसरी बार पराजय का दंश झेल चुकी कांग्रेस में प्रदेश अध्यक्ष, नेता प्रतिपक्ष व उपनेता प्रतिपक्ष की नियुक्ति के बाद से रार मची है। धड़ों में बंटी कांग्रेस के कुछ नेता और विधायक पार्टी हाईकमान के विरुद्ध मोर्चा खोलने के साथ ही पार्टी छोडऩे तक की चेतावनी दे चुके हैं। इस परिदृश्य के बीच भाजपा भी कांग्रेस को बड़ा झटका देने की तैयारी में है। असल में भाजपा और कांग्रेस में शह व मात का खेल विधानसभा चुनाव के दौरान से चल रहा है। विधानसभा चुनाव से ऐन पहले कैबिनेट मंत्री यशपाल आर्य व उनके विधायक पुत्र संजीव आर्य की घर वापसी कराकर कांग्रेस ने भाजपा को झटका दिया था। अब बारी भाजपा की है। सूत्रों का कहना है कि कांग्रेस के हालिया घटनाक्रम के बाद से कांग्रेस में महत्वपूर्ण पदों की जिम्मेदारी निभा चुके एक कद्दावर नेता भाजपा के वरिष्ठ नेताओं के संपर्क में हैं। भाजपा सूत्रों के मुताबिक कांग्रेस के इस वरिष्ठ नेता की भाजपा के प्रदेश प्रभारी दुष्यंत कुमार गौतम और प्रदेश अध्यक्ष मदन कौशिक से तीन बार बैठक हो चुकी है। अभी कुछ और बिंदुओं पर बातचीत होनी है। कांग्रेस में छह साल में यह दूसरी बड़ी टूट होगी यदि सब कुछ योजनानुसार चला तो कांग्रेस के ये नेता जल्द ही भाजपा में शामिल होंगे। इसके लिए उपयुक्त समय की प्रतीक्षा है। मुख्यमंत्री के चम्पावत सीट से उपचुनाव से पहले भाजपा की ओर से कांग्रेस को यह जोर का झटका दिया जा सकता है। सूत्रों का कहना है कि यदि यह नेता भाजपा में आते हैं तो कांग्रेस में पिछले छह साल में यह दूसरी बड़ी टूट होगी। इस नेता का एक बड़े क्षेत्र में प्रभाव है और उनके भाजपा में शामिल होने से वहां का कांग्रेस संगठन भी भाजपा का हिस्सा बन जाएगा। इसके साथ ही कुछ अन्य नेता भी भाजपा का रुख कर सकते हैं। इससे पहले मार्च 2016 के राजनीतिक घटनाक्रम में कांग्रेस के नौ विधायक भाजपा में शामिल हो गए थे।",politics
"कांग्रेस में प्रशांत किशोर की भूमिका पर सोनिया गांधी लेंगी अंतिम फैसला, पार्टी पैनल ने सौंपी रिपोर्ट","नई दिल्ली, एएनआइ। चुनाव रणनीतिकार प्रशांत किशोर की कांग्रेस में क्या भूमिका होगी इसका अंतिम फैसला अब पार्टी अध्यक्ष सोनिया गांधी करेंगी। प्रशांत द्वारा सुझाए गए पुनरुद्धार योजना पर काम करने के लिए सोनिया गांधी द्वारा गठित कांग्रेस पैनल ने शुक्रवार को अपने निष्कर्षों की एक विस्तृत रिपोर्ट सौंपी है। पैनल के दो सदस्य, केसी वेणुगोपाल और प्रियंका गांधी वाड्रा ने सोनिया गांधी से उनके आवास पर मुलाकात की और उन्हें यह रिपोर्ट सौंपी। हालांकि जानकारों की मानें तो पार्टी के नेताओं की पीके की एंट्री पर एक राय नहीं है। पैनल ने सुझावों को उपयोगी बताया सोनिया को दी गई रिपोर्ट में प्रियंका गांधी वाड्रा, केसी वेणुगोपाल, रणदीप सुरजेवाला, पी चिदंबरम, अंबिका सोनी, जयराम रमेश और मुकुल वासनिक वाले पैनल ने किशोर के सुझावों पर अपनी विस्तृत राय दी है। सूत्रों के मुताबिक ज्यादातर सुझाव व्यावहारिक और उपयोगी पाए गए हैं। वहीं जहां तक प्रशांत किशोर की भूमिका का सवाल है, सोनिया गांधी ही इस पर अंतिम फैसला करेंगे।"" नेताओं की अलग-अलग है राय सूत्रों ने यह भी संकेत दिया है कि पार्टी के वरिष्ठ नेता किशोर और पार्टी में उनकी भूमिका के बारे में अलग-अलग विचार रखते हैं। कांग्रेस के एक वरिष्ठ नेता ने सवाल उठाते हुए कहा, ""यह एक अजीब समीकरण जैसा दिखता है। वह न तो औपचारिक रूप से आई-पीएसी का हिस्सा हैं और न ही संगठन में उनका कोई पद है। फिर भी, उनके बिना कोई काम नहीं हो रहा है।"" वहीं अशोक गहलोत ने प्रशांत किशोर की खुलकर तारीफ करते हुए कहा है कि वह एक 'ब्रांड' हैं। वीरपा मोइली ने कहा है कि किशोर के पार्टी में प्रवेश का विरोध करने वाले ""सुधार विरोधी"" हैं। क्षेत्रीय दलों का मिल सकता है फायदा दूसरी ओर कुछ नेताओं ने यह भी कहा है कि अगर किशोर औपचारिक रूप से पार्टी में शामिल होते हैं तो कुछ क्षेत्रीय दलों के साथ उनके संबंधों से कांग्रेस को फायदा हो सकता है। किशोर को कांग्रेस में शामिल करना एक बड़ी चुनौती है, जिसका पार्टी को सामना करना पड़ेगा, विशेष रूप से उस क्षमता का निर्णय जो उनके पास है। किशोर की सक्रिय भूमिका कई नेताओं को असहज कर सकती है।",politics
"Bihar Breaking News Live: अमित शाह थोड़ी ही देर में पहुंचेंगे पटना, कड़ी सुरक्षा के इंतजाम","गया में मिल बम गया में सर्च ऑपरेशन के दौरान मिल कैन बम, जमीन के अंदर छुपाकर कर रखा गया था बम.  अमित शाह का कार्यक्रम अमित शाह शनिवार की सुबह 10:30 बजे पटना पहुंचेंगे. यहां से गृह मंत्री हेलीकॉप्टर से जगदीशपुर (भोजपुर) के लिए रवाना होंगे. बाबू वीर कुंवर सिंह के किले पर पुष्पांजलि करने के बाद गृह मंत्री दुलौर मैदान पर आयोजित विजयोत्सव सह तिरंगा महोत्सव में हिस्सा लेंगे. गृह मंत्री का यहां संबोधन भी होगा.विजयोत्सव समारोह के बाद केंद्रीय गृह मंत्री रोहतास के नारायण मेडिकल कॉलेज के दीक्षांत समारोह में भाग लेंगे. अमित शाह की वापसी गया एयरपोर्ट से दिल्ली के लिए होगी. बिहार में कोरोना के 4 नये मरीज बिहार में कोरोना के चार नये संक्रमित पाये गये हैं. एक्टिव मरीजों की कुल संख्या 15 है. जानकारी स्वास्थ्य विभाग ने शुक्रवार को दी. नये संक्रमितों में पटना में दो और नालंदा व सहरसा में एक-एक पाये गये हैं.विभाग के अनुसार पिछले 24 घंटे 88,177 सैंपलों की जांच हुई. अब तक कोरोना से आठ लाख 18 हजार 246 ठीक हुये हैं. रिकवरी दर 98.52% है. भोजपुर में सड़क हादसा, एक की मौत भोजपुर में एक सड़क हादसे में युवक की मौत हो गयी. मृतक अपनी फुआ के शादी का सामान लाने जा रहा था. आयर थाना क्षेत्र के बनकट मोड़ के पास सड़क हादसे में उसकी जान चली गयी.मृतक आयर थाना क्षेत्र के बनकट गांव निवासी सत्येंद्र कुमार का 14 वर्षीय पुत्र नीपु कुमार है. करंट लगने से दो किसानों की मौत दानापुर में दियारा के अकिलपुर थाने के बतरौली में खेत में बिजली के करेंट की चपेट में आने से दो किसानों की मौत हो गयी.मृतक की शिनाख्त दियारा के शंकरपुर निवासी भोला राय (50)व सुभाष राय(40) के रूप में हुई है. पुलिस ने शुक्रवार को शव को कब्जे में लेकर अनुमंडलीय अस्पताल में पोस्टमार्टम करा कर परिजनों को सौंप दिया. तिरंगा लहराने का बनेगा विश्व रिकाॅर्ड पटना साहिब से पांच हजार कार्यकर्ता विजयोत्सव में शरीक होंगे, यह बात पूर्व मंत्री सह विधायक नंदकिशोर यादव ने कही. विधायक ने कहा कि अमर स्वतंत्रता सेनानी बाबू वीर कुंवर सिंह की याद में जन्म स्थली जगदीशपुर में आयोजित कार्यक्रम को भाजपा कार्यकर्ता ऐसा स्वरूप देंगे, जिसकी पूरी दुनिया में चर्चा होगी और एक लाख से अधिक राष्ट्रीय ध्वज तिरंगा लहराने का विश्व रिकार्ड बनेगा. पूर्व मंत्री शुक्रवार को विजयोत्सव को लेकर खाजेकलां में समीक्षा बैठक कर रहे थे. भाजपा नेत्री पर हमला बिहार में भाजपा आज वीर कुंवर सिंह की जयंती पर महोत्सव मना रही है. गृह मंत्री अमित शाह भी जगदीशपुर आ रहे हैं. वहीं समस्तीपुर से आरा आ रहीं भाजपा नेत्री विमला सिंह के ऊपर अपराधियों ने हमला किया है, ऐसी सूचना मिल रही है.",politics
"हार्दिक पटेल के बगावती तेवर, गुजरात चुनाव से पहले कांग्रेस को दे सकते हैं झटका","गुजरात विधानसभा चुनाव से पहले कांग्रेस को बड़ा झटका लग सकता है। प्रदेश कांग्रेस के कार्यकारी अध्यक्ष हार्दिक पटेल पार्टी से नाराज हैं। वह पिछले कई दिनों से पार्टी नेतृत्व पर सवाल उठाते हुए सार्वजनिक तौर पर भाजपा की तारीफ कर रहे हैं। ऐसे में माना जा रहा है चुनाव से पहले वह पार्टी का हाथ छोड़ सकते हैं। हार्दिक पटेल ने भाजपा के काम करने के अंदाज की तारीफ करते हुए कहा है कि गुजरात में कांग्रेस नेतृत्व किसी को काम नहीं करने देता। कोई करना चाहता है, तो उसे रोका जाता है। भाजपा को शक्तिशाली बताते हुए उनका कहना है कि दुश्मन की ताकत को स्वीकार करना चाहिए। भाजपा गुजरात में मजबूत है। पाटीदार आंदोलन के नेता रहे हार्दिक पटेल ने 2017 के विधानसभा चुनाव के दौरान कांग्रेस के संपर्क में आए थे। इसके बाद वह पार्टी में शामिल हो गए। पार्टी ने उन्हें कार्यकारी अध्यक्ष की जिम्मेदारी सौंपी थी। पर पिछले कुछ माह से नाराज हैं। इस सिलसिले में उन्होंने पार्टी महासचिव केसी वेणुगोपाल से मुलाकात की है। कांग्रेस नेताओं का कहना है कि हार्दिक पटेल की नाराजगी की अहम वजह खोडलधाम ट्रस्ट के प्रमुख नरेश पटेल से पार्टी की बढ़ती नजदीकियां हैं। नरेश पटेल पार्टी में आते हैं, तो हार्दिक पटेल का कद कम हो जाएगा। इसलिए, हार्दिक पटेल पिछले कुछ माह से पार्टी नेतृत्व से नाराज चल रहे हैं। पार्टी का कहना है कि नरेश पटेल के साथ कई दौर की बैठक हो चुकी है। कांग्रेस नरेश पटेल के जरिए सौराष्ट्र के राजकोट, सुरेंद्र नगर, जाम नगर, पोरबंदर, जूनागढ़ और कच्छ के पटेलों को अपने पाले में लाना चाहती है। इस क्षेत्र के पटेल 1995 के बाद हर चुनाव में भाजपा को वोट करते रहे हैं। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"मुंबई में भाजपा नेता मोहित कंबोज की कार पर हमला, मातोश्री के बाहर खड़ी थी कार","मुंबई, एएनआइ। महाराष्ट्र के कलानगर जंक्शन के पास भारतीय जनता पार्टी (भाजपा) नेता मोहित कंबोज की कार पर भीड़ ने हमला किया। हालांकि वह अपनी जान बचाने में सफल रहे। मोहित का कहना है कि महाराष्ट्र में सरकार बंगाल से भी बदतर साबित हो रही है। नवाब मलिक जैसे भ्रष्ट मंत्रियों को बेनकाब करने वाले विपक्षी नेताओं पर राज्य सरकार द्वारा हमला किया जा रहा है...मैं इसकी निंदा करता हूं। भाजपा नेता मोहित काम्बोज पर हमला किसने किया इस बारे में कोई जानकारी सामने नहीं आई है। बताया जा रहा है कि भाजपा नेता मोहित कंबोज पर जिस वक्‍त हमला हुआ उस समय वह अपनी कार में ही थे। उनकी कार महाराष्ट्र के सीएम उद्धव ठाकरे के बंगले मातोश्री के पास खड़ी थी। अचानक ही कुछ अज्ञात लोगों ने उनकी कार पर हमला कर दिया। लाउडस्पीकर को लेकर राजनीति बता दें कि इस वक्त महाराष्ट्र में लाउडस्पीकर को लेकर राजनीति हो रही है। भाजपा नेता मोहित कंबोज मंदिर और ट्रस्टों को फ्री में लाउडस्पीकर बांटते हुए उनसे हनुमान चालीसा बजाने का आग्रह किया था। मोहित ने बीती 14 अप्रैल को ये ऐलान भी किया था कि पूरे देश के मंदिरों में फ्री में लाउडस्‍पीकर लगवाएंगे। इनमें प्रतिदिन भगवान का भजन कीर्तन व हनुमान चालीसा का पाठ किया जाएगा। इसे लेकर मोहित कंबोज ने देश के मंदिर ट्रस्टों को पत्र भी लिखा था। इन पत्रों में अतीत में विदेशियों के आक्रमण को लेकर भविष्‍य में सचेत रहने के लिए कहा गया था। मोहित ने कहा था कि जातिगगत भावनाओं से ऊपर उठ एकजुट हो जायें। क्‍या कहना है मोहित कंबोज का हालांकि इस हमले में किसी के घायल होने की कोई सूचना नहीं है। मामले की शिकायत भी दर्ज करवा दी गई है। इस हमले को लेकर भाजपा नेता मोहित कंबोज का कहना है कि वह इस तरह की आक्रमकता से वे डरने वाले नहीं हैं। उनका कहना है कि वो और उनकी पार्टी बीएमसी के भ्रष्‍टाचार को उजागर कर रहे हैं।",politics
"छत्तीसगढ़ की राजनीति में तीसरी ताकत बनने को 'आप"" लगा रही जोर, 2018 में 85 सीटों पर लड़ा था चुनाव","रायपुर (राज्य ब्यूरो)। दिल्ली और पंजाब में सरकार बनाने के बाद से आम आदमी पार्टी (आप) दूसरे राज्यों में भी अपनी ताकत बढ़ाने की कोशिश में है। पार्टी ने रणनीति के तहत छत्तीसगढ़ में डा. संदीप पाठक को राज्यसभा सदस्य बनाकर उनका चेहरा आगे किया है, लेकिन प्रदेश के 22 वर्षों के इतिहास में कोई भी राजनीतिक दल यहां तीसरी ताकत नहीं बन पाया है। बड़े जनाधार वाले दो नेता विद्याचरण शुक्ल और पूर्व मुख्यमंत्री अजीत जोगी भी इसमें सफल नहीं हो पाए। आप भी 2018 के विधानसभा चुनाव में भाग्य आजमा चुकी है। पार्टी ने 85 सीटों पर प्रत्याशी उतरा था, लेकिन एक प्रतिशत वोट हासिल नहीं कर पाई। सात प्रतिशत वोट शेयर में सिमट गए एनसीपी और जकांछ वर्ष 2003 के चुनाव में कांग्रेस से अलग हुए एक धड़े (वीसी खेमा) ने एनसीपी के बैनर तले चुनाव लड़ा था। एनसीपी ने सात फीसद वोट हासिल किया। 2018 के चुनाव में कांग्रेस ही अलग होकर पूर्व मुख्यमंत्री अजीत जोगी ने जनता कांग्रेस छत्तीसगढ़ के बैनर तले चुनाव लड़ा। पार्टी ने बसपा से गठबंधन किया। इसके बावजूद जकांछ करीब सात प्रतिशत वोट के साथ पांच सीट जीत पाई। वहीं, बसपा करीब चार प्रतिशत वोट के साथ दो सीट हासिल कर पाई। राज्य के नाम पर राजनीति करने वाले भी नहीं रहे सफल छत्तीसगढ़ व स्थानीय के नाम पर राजनीति करने वाली पार्टियां भी अब तक के चुनावों में कोई खास असर नहीं डाल पाई हैं। गोंडवाना गणतंत्र पार्टी (गोगंपा), छत्तीसगढ़ मुक्ति मोर्चा (छमुमो) और छत्तीसगढ़ समाज पार्टी (छसपा) के कई प्रत्याशी चुनाव लड़ते हैं, लेकिन उनकी जमानत भी नहीं बचा पाते हैं। बसपा का दायर सीमित राष्ट्रीय दलों में भाजपा व कांग्रेस के बाद बसपा ही एकमात्र पार्टी है, जिसके विधायक हर बार सदन में रहते हैं। 2018 में भी बसपा के दो विधायक चुने गए हैं। इससे पहले 2003 व 2008 में भी पार्टी के दो- दो विधायक चुने गए थे। 2013 में एक विधायक चुना गया। लेकिन बसपा का प्रभाव पूरे राज्य में नहीं है। राज्य में अब तक हुए मतदान और पार्टीवार सीटों की संख्या वर्ष वोटिंग% भाजपा कांग्रेस एनसीपी बसपा जकांछ अन्य 2018 76.88 15 68 00 02 05 00 2013 77.40 49 39 00 01 -- 01 2008 70.51 50 38 00 02 -- 00 2003 71.30 50 37 01 02 -- 00 वोट में राजनीतिक दलों की हिस्सेदारी वर्ष भाजपा कांग्रेस एनसीपी बसपा जकांछ 2018 32.97 43.04 0.2 3.87 7.4 2013 41.04 40.29 0.30 4.27 --- 2008 40.33 38.63 0.52 6.11 --- 2003 39.26 36.71 7.02 4.45 --- नोट- आंकड़े प्रतिशत में विधानसभा चुनाव 2018 13993517 कुल वोट पड़े 101756 आप को मिला वोट 282738 नोटा में पड़े मत",politics
"सीएम नीतीश से चिराग पासवान बोले, सर, आप हमें बचा सकते हैं, राबड़ी आवास पर क्‍यों आई ये स्थिति","पटना, आनलाइन डेस्‍क। नेता प्रतिपक्ष तेजस्‍वी यादव (Tejashwi Yadav) की ओर से आयोजित इफ्तार पार्टी के बहाने सीएम नीतीश कुमार (CM Nitish Kumar) और लोक जनशक्ति पार्टी (रामविलास) के राष्‍ट्रीय अध्‍यक्ष चिराग पासवान (Chirag Paswan) आमने-सामने हुए। फिर तो माहौल बन गया। चिराग की शादी (Marriage of Chirag Paswan) की बात छिड़ गई। हंसी-ठि‍ठोली के बीच तेजस्‍वी यादव और डा. मीसा भारती ने चुटकी ली। इस पर चिराग ने मुख्‍यमंत्री से कहा, अगर मैं फंसा तो आप मुझे बचा सकते हैं। इसका वीडियो सामने आया है। इससे पहले चिराग ने पांव छूकर सीएम का आशीर्वाद भी लिया। मीसा ने कहा-दिल्‍ली जाकर चाची से बात करेंगे दरअसल मीडिया वालों ने चिराग की शादी का सवाल उठाया। तेजस्‍वी यादव से पूछा कि बड़े भाई की शादी में जाना चाहते हैं न। इस पर तेजस्‍वी कहते हैं हां। फिर मुस्‍कुराते हुए कहा कि आप लोग प्रेशर बनाइए। इसी बीच मीसा भारती कहती हैं कि अब जल्‍दी करो। तब चिराग कहते हैं कि अब यह काम तो बहन और भाभी का होता है न। तब मीसा कहती हैं कि बिल्‍कुल, वे दिल्‍ली जाकर चाची (चिराग पासवान की मां) से बात करेंगे। राबड़ी देवी भी इन बातों पर हामी भरती हैं। इन बातों को सुनकर सीएम मंद-मंद मुस्‍कुराते नजर आते हैं। तब चिराग कहते हैं कि, सर इस विषय में तो आप हमको बचा सकते हैं। सुनकर सीएम के चेहरे पर मुस्‍कान आ जाती है। हल्‍के फुल्‍के माहौल में तेजस्‍वी की पत्‍नी राजश्री भी मुस्‍कुराती नजर आ रही हैं। बता दें कि मुख्‍यमंत्री पर अक्‍सर हमलावर रहने वाले चिराग पासवान तेजस्‍वी की इफ्तार पार्टी में बिल्‍कुल अलग नजर आ रहे थे। न तो कोई तल्‍खी दिख रही थी न कोई राजनीतिक दूरी। सीएम भी उनकी बातें सुनकर हंसते-खिलखिलाते रहे। हालांकि, चिराग पासवान अक्‍सर कहते भी हैं कि सीएम नीतीश कुमार उनके लिए आदरणीय हैं। अनुभव, उम्र और रुतबे में वे काफी बड़े हैं। वे उनका सम्‍मान करते हैं। बस उनकी नीतियां उन्‍हें पसंद नहीं है। बहू का पल्‍लू संभालती दिखीं राबड़ी इफ्तार पार्टी में तेजस्‍वी की पत्‍नी राजश्री अपनी सास राबड़ी देवी के बगल में बैठी थीं। इस दौरान बार-बार उनके माथे से पल्‍लू गिर जा रहा था। तब राबड़ी देवी ने खुद उनके माथे को पल्‍लू से ढंका। साथ ही उन्‍हें बताया कि कैसे इसे संभालना है। इस दौरान सास-बहू मुस्‍कुरा उठीं।",politics
"लालू की जमानत से निखर गई तेजस्‍वी की इफ्तार पार्टी की रंगत, आरजेडी के लिए खास हुआ दिन","पटना, आनलाइन डेस्‍क। Bihar Politics: राष्‍ट्रीय जनता दल (RJD) के लिए शुक्रवार का दिन खास बन गया। एक ओर पार्टी सुप्रीमो लालू प्रसाद यादव (RJD Supremo Lalu Prasad Yadav) को झारखंड हाईकोर्ट (Jharkhand High Court) ने चारा घोटाला (Fodder Scam) के डोरांडा कोषागार मामले में जमानत (Bail) दे दी है तो दूसरी ओर नेता बिहार विधानसभा में प्रतिपक्ष तेजस्‍वी यादव (Tejashwi Yadav) की इफ्तार पार्टी में मुख्‍यमंत्री नीतीश कुमार (CM Nitish Kumar) शामिल हुए। लालू को जमानत मिलने के साथ आरजेडी की इफ्तार पार्टी की रंगत में निखार आने लगा था। तेज प्रताप यादव (Tej Pratap Yadav) ने गृहमंत्री अमित शाह (Amit Shah) को भी न्‍योता दिया था। लालू को चारा घोटाला के डोरंडा कोषागार मामले में बेल बता दें कि डोरंडा कोषागार से अवैध निकासी मामले में पांच साल की सजा काट रहे आरजेडी सुप्रीमो लालू प्रसाद की जमानत याचिका (Bail Petition) पर झारखंड हाईकोर्ट में सुनवाई हुई। बीमारी और उम्र का हवाला देते हुए लालू प्रसाद यादव के अधिवक्‍ता ने जमानत अर्जी दाखिल कर रखी थी। कोर्ट ने उनकी अर्जी स्‍वीकर करते हुए उन्‍हें जमानत दे दी। बीते 21 फरवरी को पांच साल की सजा सुनाए जाने के बाद से वे जेल में थे। अब एक सप्‍ताह के अंदर वे जेल से बाहर आ जाएंगे। राबड़ी दवी के पटना आवास पर दावत-ए-इफ्तार का हुआ आयोजन इस बीच आज बिहार विधान परिषद में नेता प्रतिपक्ष राबड़ी देवी (Ex CM Rabri Devi) के पटना के 10 सर्कुलर रोड स्थित आवास पर आरजेडी ने इफ्तार पार्टी का आयोजन किया। माह ए रमजान में लालू प्रसाद यादव की इफ्तार पार्टी चर्चित होती थी। बीच में कोरोना की महामारी ने इसपर पर ब्रेक लगा दिया था। लालू प्रसाद यादव के जेल में रहने के कारण बेटे व विधान सभा में नेता प्रतिपक्ष तेजस्‍वी यादव ने इसकी कमान संभाली। इसके लिए बड़े पैमाने पर इंतजाम किया गया था। आरजेडी की इफ्तार पार्टी में नीतीश ने भी की शिरकत आरजडी की इफ्तार पार्टी में मुख्‍यमंत्री नीतीश कुमार ने भी शिरकत की। वे तो पैदल ही अपने आवास से राबड़ी आवास तक गए। इफ्तार पार्टी की तस्‍वीरें खूब सुर्खियां बटोर रही हैं।",politics
"नीतीश कुमार से मिलते ही तेज प्रताप यादव ने किया बड़ा दावा, बोले- थोड़ा इंतजार और कर लीजिए","पटना, आनलाइन डेस्‍क। Bihar Politics: मुख्‍यमंत्री नीतीश कुमार से मुलाकात के ठीक बाद लालू यादव के बड़े बेटे तेज प्रताप यादव ने बड़ा दावा कर दिया है। दरअसल, नीतीश कुमार, तेजस्‍वी यादव के निमंत्रण पर दावत-ए-इफ्तार में शामिल होने के लिए राबड़ी देवी के आवास पर पहुंचे थे। वे चार साल बाद लालू परिवार या राजद की ओर से आयोजित किसी कार्यक्रम में शामिल हुए और इसके लिए अपने आवास से पैदल चलकर राबड़ी देवी के आवास पर पहुंचे। तेजस्‍वी यादव और नीतीश कुमार की इस मुलाकात को लेकर चर्चाएं पहले से तेज थीं और अब तेज प्रताप यादव ने अपने बयान से ऐसी चर्चाओं को और हवा दे दी है।  तेजस्‍वी यादव ने दिया सधा बयान बिहार विधानसभा में नेता प्रतिपक्ष तेजस्‍वी यादव से पूछा गया कि क्‍या नीतीश कुमार फिर से उनके साथ आने वाले हैं, तो उन्‍होंने इसका सीधे शब्‍दों में कोई जवाब नहीं दिया। इसकी बजाय उन्‍होंने कहा कि इफ्तार के लिए उन्‍होंने सभी दलों के नेताओं को निमंत्रित किया था। यह एक सामाजि‍क शिष्‍टाचार है। तेजस्‍वी यादव का यह बयान उनके पुराने स्‍टैंड से थोड़ा हटकर जरूर है, क्‍यों‍कि ऐसे सवालों पर वे और उनकी पार्टी कहते रहे हैं क‍ि अब नीतीश कुमार के साथ जाने का सवाल ही नहीं उठता है। तेज प्रताप यादव ने कहा- तेजस्‍वी बनेंगे सीएम इधर, तेज प्रताप यादव ने कहा कि चाचा नीतीश कुमार से उनकी बात हो गई है। जल्‍दी ही तेजस्‍वी यादव बिहार के मुख्‍यमंत्री बनेंगे। उन्‍होंने कहा कि चाचा खुश हैं और पूरी रणनीति की जानकारी भी वे समय आने पर साझा कर देंगे। दरअसल, इफ्तार पार्टी में तेज प्रताप यादव और नीतीश कुमार बिल्‍कुल करीब बैठे थे। इस दौरान दोनों के बीच बातचीत भी हुई।  जदयू प्रवक्‍ता ने किया खारिज, बीजेपी ने कसा तंज जदयू के मुख्‍य प्रवक्‍ता, विधान पार्षद और पूर्व मंत्री नीरज कुमार ने कहा कि इफ्तार पार्टी को राजनीतिक रंग देने का कोई मतलब ही नहीं है। उन्‍होंने कहा क‍ि नीतीश कुमार तो भीड़ के बीच थे, वहां मीडिया भी थी, ऐसी बात किसी और ने भी सुनी क्‍या? उन्‍होंने राजद पर तंज कसते हुए कहा कि वे लोग तो 2020 के विधानसभा चुनाव के बाद लगातार अकेले दम पर ही सरकार बनाने की बात करते थे। अब उन्‍हें सहयोग की जरूरत कैसे आ पड़ी? उन्‍होंने कहा क‍ि वहां बीजेपी के शाहनवाज हुसैन भी तो थे। इधर, बीजेपी के प्रवक्‍ता प्रेम रंजन पटेल ने कहा कि ये लोग इफ्तार के नाम पर भी राजनीत‍ि करते हैं, यह बात साफ हो गई।",politics
नीतीश कुमार और लालू यादव फिर से होंगे साथ? तेजस्‍वी यादव के जवाब का तरीका बदला नजर आया,"पटना, एएनआइ/आनलाइन डेस्‍क। Bihar Politics: इफ्तार पार्टी के बहाने चार साल के लंबे अंतराल के बाद बिहार के मुख्‍यमंत्री नीतीश कुमार अपने राजनीतिक प्रत‍िद्वंदी लालू यादव और राबड़ी देवी के आवास क्‍या पहुंचे, राजनीत‍िक माहौल पूरी तरह गर्म हो गया है। नीतीश कुमार का यह कदम बिल्‍कुल सामान्‍य बताया भले जा रहा हो, लेकिन राजनीतिक विश्‍लेषक ऐसा मानते नहीं हैं। ऐसा इसलिए भी क‍ि एक दिन बाद ही अम‍ित शाह पटना आ रहे हैं। चर्चा खड़ी हो गई है क‍ि क्‍या नीतीश कुमार, फिर से भाजपा का साथ छोड़कर महागठबंधन का हिस्‍सा बनने जा रहे हैं। इस राजनीतिक सवाल का तेजस्‍वी यादव ने बड़े सलीके से जवाब दिया है। तेज प्रताप यादव ने एक हफ्ता पहले दिए थे संकेत लालू यादव के बड़े बेटे तेज प्रताप यादव सहित उनके परिवार के अन्‍य सदस्‍य भी कहते रहे हैं क‍ि अब नीतीश कुमार के लिए उनके गठबंधन में कोई जगह नहीं है। नीतीश कुमार के लिए तेज प्रताप ने नो इंट्री का बोर्ड इंटरनेट मीडिया पर शेयर किया था। लेकिन, एक हफ्ते पहले तेज प्रताप यादव ने अचानक नीतीश कुमार के लिए इंट्री का बोर्ड शेयर किया। राजनीतिक हलके में कयासों का दौर तब भी जोर पकड़ा था। बड़े इत्‍म‍िनान में दिखे नीतीश कुमार शुक्रवार को तेजस्‍वी यादव के बुलावे पर इफ्तार में शामिल होने पहुंचे नीतीश कुमार बड़े इत्‍म‍िनान में दिखे। वे अपने आवास से पैदल चलकर राबड़ी देवी के आवास पर पहुंचे और वहां अच्‍छा वक्‍त गुजारा। राबड़ी के आवास पर तेजस्‍वी ने उनका गेट तक जाकर स्‍वागत किया। यहां तेज प्रताप यादव बिल्‍कुल नीतीश कुमार की बगल में बैठे। नीतीश कुमार की तेज प्रताप यादव और तेजस्‍वी यादव से काफी देर तक बातचीत हुई। तेजस्‍वी की बहन मीसा भारती, मां राबड़ी देवी और पत्‍नी राजश्री यादव भी नीतीश कुमार के करीब ही बैठी रहीं। यहां से निकलकर नीतीश कुमार फिर पैदल ही अपने आवास पहुंचे। दरअसल, दोनों नेताओं का आवास बिल्‍कुल आसपास है। जानिए तेजस्‍वी यादव ने क्‍या कहा समाचार एजेंसी एएनआइ के मुताबिक जब उनसे पूछा गया कि क्‍या नीतीश कुमार फिर से महागठबंधन में शामिल होने वाले हैं, तो उन्‍होंने जवाब बेहद सधे अंदाज में दिया। उन्‍होंने कहा कि इफ्तार के लिए उन्‍होंने जदयू, भाजपा सहित तमाम दलों के नेताओं को निमंत्रण दिया था। यह एक सामान्‍य परंपरा है। उन्‍होंने सीधे तौर पर सवाल को खारिज भी नहीं किया। उन्‍होंने अपने पिता लालू यादव को जमानत मिलने पर खुशी जताई।",politics
"तेजस्‍वी यादव के बुलावे पर पैदल पहुंच गए नीतीश कुमार, अम‍ित शाह के बिहार दौरे से पहले इफ्तार ने छोड़े कई सवाल","राज्य ब्यूरो, पटना। Nitish Kumar Dawat-E-Iftar: राजद अध्‍यक्ष लालू प्रसाद यादव और राबड़ी देवी के आवास में शुक्रवार को इफ्तार पार्टी का आयोजन किया गया। इस दौरान खास बात रही क‍ि मुख्यमंत्री नीतीश कुमार चार वर्ष बाद लालू परिवार के साथ किसी समारोह में शामिल हुए। नेता प्रतिपक्ष तेजस्वी यादव ने आमंत्रित किया था, जिसे उन्होंने स्वीकार किया। शाम से ही राबड़ी देवी के आवास में भारी भीड़ थी। एक-एक कर कई नेता आते जा रहे थे। नीतीश कुमार का इंतजार था। जब नीतीश कुमार पहुंचे तो तेजस्वी ने मुख्य दरवाजे तक जाकर उनकी अगवानी की। गेट के सामने बने काटेज में मुख्यमंत्री के पहुंचते ही सभी ने उनका स्वागत किया। राबड़ी देवी की बहू राजश्री ने पैर छूकर आशीर्वाद लिया। भाजपा के वरिष्ठ नेता अमित शाह के बिहार दौरे से एक दिन पहले लालू परिवार से नीतीश कुमार के मिलन की चर्चा सरेआम है। अमित शाह विजयोत्सव में शामिल होने के लिए शनिवार को पटना आ रहे हैैं। पैदल चलकर पहुंचे नीतीश कुमार मुख्यमंत्री के आवास से चंद कदम दूर ही राबड़ी देवी का आवास है। भीड़ को देखते हुए नीतीश कुमार वहां पैदल ही पहुंच गए। जाते वक्त भी नीतीश ने गाड़ी की जरूरत नहीं समझी। इफ्तार पार्टी में नीतीश के साथ राबड़ी देवी, तेजस्वी यादव, तेजप्रताप यादव, मीसा भारती एवं राजश्री यादव समेत परिवार के सभी सदस्य मौजूद थे। राजद के भी कई वरिष्ठ नेताओं ने इफ्तार में नीतीश का साथ दिया। दूसरे दलों के नेताओं में सबसे महत्वपूर्ण उपस्थिति भाजपा नेताओं की रही। विधान परिषद के कार्यकारी सभापति अवधेश नारायण सिंह एवं उद्योग मंत्री शाहनवाज हुसैन भी पहुंचे। कांग्रेस के राज्यसभा सदस्य अखिलेश सिंह और प्रदेश अध्यक्ष मदन मोहन झा समेत कई नेता आते-जाते रहे। चार वर्ष बाद पारिवारिक मिलन विधानसभा सत्र एवं कार्यक्रमों की बात छोड़ दें तो लालू परिवार के साथ नीतीश कुमार का चार वर्षों के बाद मिलना हो रहा था। महागठबंधन की सरकार टूटने के बाद तेजप्रताप की शादी में 11 जून 2018 को नीतीश ने शिरकत की थी। लालू के बुलावे पर शामिल हुए थे। उसके बाद कभी किसी आयोजन में दोनों ने दूसरे से दूरी बनाए रखी। इससे पहले मकर संक्रांति को गए थे राबड़ी आवास इसके पहले 2017 में मकर संक्रांति के दिन राबड़ी आवास में लालू-नीतीश का मिलन हुआ था। अतिथियों के स्वागत के लिए राजद नेता तत्पर थे। भोला यादव एवं शक्ति यादव व्यवस्था संभाल रहे थे। चितरंजन गगन, एजाज अहमद, विनोद यादव, प्रेम कुमार एवं अरुण यादव समेत कई नेताओं की जिम्मेवारी सबकी अगवानी करने की थी। चिराग ने लिया नीतीश से आशीर्वाद इफ्तार पार्टी में कहीं से भी राजनीतिक गतिरोध नहीं दिखा। एक-दूसरे से ऐसे मिल रहे थे जैसे कभी कुछ हुआ ही नहीं है। नीतीश कुमार से पहले लोजपा (रामविलास) के प्रमुख चिराग पासवान पहुंच गए थे। राबड़ी का पैर छूकर अभिवादन किया। लालू परिवार के प्रत्येक सदस्यों से अपनापा दिखाया। जैसे ही नीतीश कुमार पहुंचे वैसे ही चिराग ने उनका पैर छुआ। चेहरे पर शालीनता के भाव थे। काफी देर तक सभी एक-दूसरे से मिलते-जुलते और बातें करते रहे।",politics
"राबड़ी देवी के घर पहुंचे नीतीश कुमार, तेजस्वी यादव ने किया स्‍वागत; कई साल बाद सामने आई ये घड़ी","जागरण टीम, पटना। पटना में आज नेता प्रतिपक्ष तेजस्वी यादव ने इफ्तार पार्टी का आयोजन किया है। कार्यक्रम में बिहार के मुख्यमंत्री नीतीश कुमार, चिराग पासवान और सैयद शाहनवाज हुसैन समेत कई नेता पहुंचे हैं। केंद्रीय गृहमंत्री अमित शाह को लालू के विधायक बेटे तेजप्रताप यादव ने न्योता दे दिया था। पार्टी के आयोजन से पहले राजद को बड़ी खुशखबरी मिली है। चारा घोटाले के पांच मामलों के सजायाफ्ता राजद सुप्रीमो लालू प्रसाद यादव को झारखंड हाई कोर्ट से जमानत मिल गई है। राबड़ी आवास पर तैयारियां तेज इधर, राबड़ी देवी के आवास पर आयोजित इफ्तार पार्टी में खास तस्‍वीरें देखने को मिलीं। लंबे अरसे के बाद नीतीश कुमार, लालू परिवार के किसी आयोजन में शामिल हो रहे हैं। उनका राबड़ी देवी के आवास पर पहुंचना भी कई सालों के बाद हुआ है। आयोजन में सांसद चिराग पासवान और पूर्व मंत्री मुकेश सहनी को भी निमंत्रम दिया गया था। इफ्तार को लेकर राजद के प्रदेश महासचिव विनोद यादव ने बताया कि कार्यक्रम की सफलता के लिए अलग-अलग दस समितियां बनाकर सबकी जिम्मेदारी तय कर दी गई थी। सांसदों-विधायकों एवं राजद के राष्ट्रीय पदाधिकारियों के लिए वीवीआइपी पंडाल बनाया गया है। राजद सुप्रीमो लालू प्रसाद यादव की ओर से बढ़ती उम्र और करीब 17 प्रकार की बीमारियों का हवाला दिया गया था। इसको लेकर जमानत देने की गुहार लगाई गई थी। लालू की ओर से अदालत में दलील दी गई थी कि उन्होंने चारा घोटाला मामले में 41 माह जेल में बिताए हैं। सजा की आधी अवधि 30 महीने ही होती है। कहा गया था कि वे आधी सजा से 11 माह अधिक समय तक जेल में रहे हैं। ऐसे में उन्हें अदालत से जमानत की सुविधा मिलनी चाहिए। इसे देखते हुए कोर्ट ने उन्हें जमानत दे दी है। बड़ी बात यह है कि शुक्रवार की शाम को ही पटना में राजद की इफ्तार पार्टी भी है।",politics
"पटना में राजद पर पोस्टर वार, फैमिली पार्टी बता पूरे परिवार की लगाई तस्वीर; आठ नेताओं पर भी हमला","जागरण टीम, पटना। पटना मेंशुक्रवार की शाम नेता प्रतिपक्ष तेजस्वी यादव ने इफ्तार पार्टी का आयोजन किया है। कार्यक्रम में बिहार के मुख्यमंत्री नीतीश कुमार समेत राज्यभर की कई बड़ी हस्तियों को आमंत्रित किया गया है। लालू के विधायक बेटे तेजप्रताप यादव ने केंद्रीय गृहमंत्री अमित शाह को भी न्योता दिया है। निमंत्रण मुकेश सहनी और चिराग पासवान को भी गया है। पटना के सर्कुलर रोड स्थित पूर्व मुख्यमंत्री राबड़ी देवी के आवास में इफ्तार पार्टी से पहले शुक्रवार को राष्ट्रीय जनता दल (राजद) पर पोस्टर वार किया गया है। बेली रोड पर बीजेपी की होर्डिंग के ठीक बगल में राजद का एक पोस्टर लगाया गया है। आरजेडी को ए टू जेड फैमिली पार्टी बताते हुए लालू परिवार का फोटो पोस्टर में दिख रहा है। वहीं नीचे की ओर पार्टी के कई नेताओं की तस्वीर लगाई गई है। पोस्टर किसने लगवाया, इसके बारे में स्पष्ट नहीं है, किंतु माना जा रहा है कि एनडीए की तरफ से ही इसे बनवाया और लगवाया गया है। पोस्टर में राजद सुप्रीमो लालू प्रसाद यादव, पूर्व मुख्यमंत्री राबड़ी देवी, नेता प्रतिपक्ष तेजस्वी यादव, राज्यसभा सदस्य मीसा भारती और विधायक तेजप्रताप साथ दिख रहे हैं। इसमें लालू को महाराज तो राबड़ी देवी को राजमाता बताया गया है। ऊपर बड़े अक्षरों में लिखा है एटूजेड फैमिली पार्टी। इनका उसूल है, जबतक काम है तबतक नाम है। बाकी दूर से ही सलाम है। लालू परिवार की तस्वीर के नीचे लिखा है, हे स्वार्थ तेरा शुक्रिया। एक तू ही है, जिसने लोगों को आपस में जोड़े रखा है। कुर्सी पाने में पहले अपने बाकी सब बेगाने पोस्टर के निचले भाग में मनेर के विधायक भाई वीरेंद्र, राजद के राष्ट्रीय उपाध्यक्ष शिवानंद तिवारी, राजद प्रदेश अध्यक्ष जगदानंद सिंह, अब्दुलबारी सिद्धीकी, श्याम रजक, उदय नारायण चौधरी और एमएलसी सुनील सिंह दिख रहे हैं। राजद नेताओं की तस्वीर के नीचे लिखा है, इन परिवारों के खेल पुराने हैं। कुर्सी पाने में पहले अपने बाकी सब बेगाने हैं।",politics
"तेजप्रताप बोले- स्‍वागत है बड़े साहब, बेटियों ने बताया शेर ...लालू की जमानत पर आया परिवार का रिएक्‍शन","पटना, आनलाइन डेस्‍क। राजद सुप्रीमो लालू प्रसाद काे झारखंड हाईकोर्ट से जमानत मिल गई है। इससे परिवार और समर्थकों में खुशी की लहर दौड़ गई है। उन्‍हें बधाइयां दी जा रही हैं। परिवार की ओर से पहला रिएक्‍शन पुत्री चंदा यादव और पुत्र तेजप्रताप यादव का आया है। तेज प्रताप ने ट्वीट किया है, एक बार फिर से स्‍वागत है बड़े साहब। बताया जाता है कि जेल से रिहा होने में अभी एक-दो दिन लग सकता है।  (लालू की जमानत पर तेज प्रताप यादव का ट्वीट। फोटो-ट‍ि्वटर) पुत्रियों ने पिता को बताया शेर चारा घोटाले में डोरंडा कोषागार से अवैध निकासी मामले में लालू प्रसाद को पांच साल की सजा सुनाई गई थी। उम्र, सजा की अवधि और बीमारियों का हवाला देते हुए राजद सुप्रीमो ने जमानत की गुहार लगाई थी। चार मर्तबा कोर्ट में मामले की सुनवाई नहीं हो सकी। इसलिए आज का दिन अहम माना जा रहा था। सभी की टकटकी लगी थी। ऐसे में समर्थकों और परिवारवालों के लिए झारखंड से ऐसी खबर आई कि सभी चेहरे खिल उठे। जमानत मिलने की खबर के बाद सबसे पहला ट्वीट लालू प्रसाद की पुत्री चंदा यादव ने किया। बब्‍बर शेर की तस्‍वीर लगाते हुए उन्‍होंने लिखा है कि सच्‍चाई के लिए खड़े होने वाले वे अकेले नहीं हैं। रीढ़विहीन लोगों से वे बहुत आगे हें। वे मजबूत और गरिमापूर्ण हैं। मेरे पापा वन मैन आर्मी हैं। रोहिणी आचार्य ने शेरे बिहार लिखकर एक वी‍डियो पोस्‍ट किया है। खेसारी लाल यादव इसमें लालू बिना चालू बिहार ना होई गा रहे हैं।  (राजद सुप्रीमो की पुत्री चंदा यादव का ट्वीट।) राजद सुप्रीमो के बड़े पुत्र तेज प्रताप यादव ने बहन की ट्वीट को रीट्वीट किया है। साथ ही अपना ट्वीट भी किया है। उन्‍होंने लिखा है, पिछड़ों को अधिकार दिलाकर सामाजिक न्‍याय की अवधारणा को मजबूत करने वाले मसीहा को आज हाईकोर्ट ने बेल दिया। एक बार फिर से स्‍वागत है बड़े साहब। मीडिया से बात में तेज प्रताप ने कहा कि वे काफी पूजा-अर्चना कर रहे थे।",politics
"राजनीति में तीन दशक से प्रासंगिक बने हुए हैं लालू यादव, बड़ा सवाल- क्‍या जमानत के बाद आएंगे बिहार?","पटना, ऑनलाइन डेस्‍क। Lalu Prasad Yadav Bail: राष्‍ट्रीय जनता दल (RJD) के अध्‍यक्ष लालू प्रसाद यादव (Lalu Prasad Yadav) को चारा घोटाला (Fodder Scam) के डोरंडा कोषागार मामले में झारखंड हाईकोर्ट (Jharkhand High Court) ने शुक्रवार को जमानत दे दी। करीब 75 साल के हो चुके लालू का 32 सालों के राजनीतिक जीवन (Political Life of 32 Years) में कई उतार-चढ़ाव आए और गए, लेकिन बिहार की राजनीति (Bihar Politics) में वे हमेशा प्रासंगिक बने रहे। लालू चारा घोटाला के विभिन्‍न मामलों में लंबे समय तक रांची के होटवार जेल (Hotwar Jail, Ranchi) में रहे। जेल की सजा तथा उम्र व बीमारी के असर के बावजूद वे बिहार में विपक्ष की राजनीति की धुरी बने रहे हैं। अब सवाल यह है कि क्‍या चारा घोटाला में जमानत के बाद वे बिहार आएंगे? उनके आने पर एक बार फिर राज्‍य की राजनीतिक गर्मी का बढ़ना तय माना जा रहा है। बिहार की राजनीति में अहम किरदार रहे हैं लालू समर्थन हो या विरोध, लालू बिहार की राजनीति में अहम किरदार रहे हैं। वर्तमान राष्‍ट्रीय जनतांत्रिक गठबंधन (NDA) की नीतीश कुमार सरकार (Nitish Kumar Government) के रोजगार, विकास या कानून-व्‍यवस्‍था के मुद्दों पर बात भी लालू राज तक चली जाती है। वर्तमान सरकार के नेता लालू-राबड़ी राज (Lalu-Rabri Regime) की याद दिला अपने काम की तुलना उस काल से करते हैं। बीते विधानसभा व लोकसभा चुनावों के प्रचार को देखें तो प्रधानमंत्री नरेंद्र मोदी (PM Narendra Modi) व मुख्‍यमंत्री नीतीश कुमार (CM Nitish Kumar) सहित सत्‍ता पक्ष के सभी नेताओं के निशाने पर लालू व उनका परिवार रहा। दूसरी ओर आरजेडी ने लालू को दबे-कुचलों को आवाज देने वाला तथा गरीबाें का मसीहा बताने में कोई कसर नहीं छोड़ी। एमएलसी व विधानसभा उपचुनाव ने दी मजबूती गत लोकसभा चुनाव (Lok Shabha Election) में आरजेडी को करारी हार मिलने के बाद लगा था कि बिहार में लालू प्रासंगिक नहीं रहे। उनके राजनीतिक उत्‍तराधिकारी तेजस्वी यादव (Tejashwi Yadav) के नेतृत्व पर भी सवाल खड़े किए गए। लेकिन लालू राजनीति में बने रहे और समय के साथ मजबूत बनकर उभरे। बीते बिहार विधानसभा चुनाव (Bihar Assembly Election 2020) में आरजेडी सबसे बड़ी पार्टी बन गई। इससे न केवल तेजस्‍वी का कद बढ़ा, बल्कि लालू काे भी को मजबूती मिली। हालिया बिहार विधान परिषद चुनाव (Bihar MLC Election) में आरजेडी ने छह सीटें हासिल की। इसके बाद पार्टी विधान परिषद में राबड़ी देवी (Rabri Devi) को नेता प्रतिपक्ष की जिम्‍मेदारी दिलाने में कामयाब रही। इसके तुरंत बाद बिहार विधानसभा की बोचहां सीट के उपचुनाव में भी आरजेडी ने जीत हासिल की। इन चुनावी जीतों ने आरजेडी को मजबूत कर लालू की प्रासंगिकता को भी बढ़ा दिया है। एम-वाई समीकारण से ए-टू-जेड तक का सफर लालू का जनता से, खासकर ग्रामीण इलाकों में ठेठ अंदाज में कनेक्‍ट करने की काबिलियत उन्‍हें दूसरों से अलग करती है। लालू ने बिहार में जातिवाद की सच्‍चाई को समझ अपनी सोशल इंजीनियरिंग में यादवों के साथ मुसलमानों को जोड़कर एम-वाई समीकरण (MY Equation) बनाया। आरजेडी के इस एम-वाई समीकरण में अब अन्‍य राजनीतिक दलों ने सेंध लगा दी है। साथ ही दलित-मुस्लिम, दलित-महादलित आदि कई नए वोट बैंक भी उभरे हैं। बताया जाता है कि ऐसे में आरजेडी ने अपने परंपरागत एम-वाई समीकरण को विस्‍तार देते हुए अब सभी जातियों व सुमदायों को साथ लेकर चलने की 'ए-टू-जेड' नीति बनाई है। हा‍ल के एमएलसी व विधानसभा उपचुनाव में इस नीति को सफलता भी मिली है। सत्‍ता पक्ष इसे आरजेडी का लालू की नीति से हटना मानता है, लेकिन आरजेडी के प्रवक्‍ता मृत्‍युंजय तिवारी कहते हैं कि उनकी पार्टी तो आरंभ से ही सबो को साथ लेकर चलती रही है। सवाल यह कि जमानत के बाद बिहार आएंगे लालू सवाल यह है कि जमानत के बाद लालू अब आगे क्‍या करेंगे? क्‍या वे पहले की तरह जेल से बाहर आने के बाद दिल्‍ली में बेटी मीसा भारती (Misa Bharti) के पास रहेंगे? या वे बिहार आकर सक्रिय राजनीति में कोई गुल खिलाएंगे? जो भी हो, इतना तो तय है कि लालू जैसे संकटमोचक के जेल से बाहर रहने का आरजेडी पर बड़ा असर पड़ेगा। बिहार विधानसभा में आरजेडी विधायकों की बड़ी संख्‍या को देखते हुए अगर वे जोड़-तोड़ की राजनीति में कामयाब हुए तो बड़े सियासी उलटफेर की संभावना से इनकार नहीं किया जा सकता है। हालांकि, जेडीयू के प्रवक्‍ता नीरज कुमार ऐसी किसी संभावना से इनकार करते हैं।",politics
"बिहार में हार की पीड़ा से बाहर नहीं निकल पा रहा एनडीए, अब भाजपा-जदयू के लिए आई चेतावनी","अरुण अशेष, पटना: विधानसभा उप चुनाव में एनडीए की यह पहली हार नहीं है। पहले के विधानसभा उप चुनावों में भी उसकी हार हुई है। लेकिन, बोचहां की हार की पीड़ा से निकलने में एनडीए को बड़ी कठिनाई हो रही है। पूर्व उप मुख्यमंत्री एवं राज्यसभा सदस्य सुशील कुमार मोदी के ट्वीट ने दो बड़े घटक दलों-भाजपा और जदयू के नीति निर्धारकों को कटघरा में खड़ा कर दिया है। मोदी के ट्वीट में दोनों बड़े घटक दलों के लिए चेतावनी भी है-नहीं सुधरे तो 2024 के लोकसभा और 2025 के विधानसभा में खराब परिणाम निकलेगा। मोदी संगठन में महत्वपूर्ण पद पर नहीं हैं। फिर भी वह कह रहे हैं कि हार की समीक्षा होगी। इधर, बोचहां की हार के अगले दिन से ही भाजपा प्रदेश नेतृत्व कुंवर सिंह विजयोत्सव की तैयारी में जुट गया है। मोदी के ट्वीट पर भाजपा की आधिकारिक टिप्प्णी नहीं आई है। यह हार क्यों है महत्वपूर्ण असल में बोचहां की हार इसलिए महत्वपूर्ण है, क्योंकि भाजपा का एक बड़ा प्रयोग वहां विफल हो गया। परिणाम में इस दावे की जांच होनी थी कि राज्य में भाजपा अपने दम पर चुनाव लड़ने की हैसियत में है या नहीं। माना जा रहा है कि प्रयोग का विचार केंद्रीय गृह राज्य मंत्री नित्यानंद राय और प्रदेश अध्यक्ष डा. संजय जायसवाल की टीम का था। प्रयोग सफल होता तो पार्टी एकला चलो की नीति पर आगे बढ़ती। लेकिन, परिणाम ने न सिर्फ ब्रेक लगा दिया, बल्कि सुशील मोदी जैसे बड़े नेताओं को तंज कसने का मौका भी दे दिया। करैला पर नीम सात अप्रैल को स्थानीय निकाय प्राधिकार कोटे के विधान परिषद का चुनाव परिणाम आया। 24 में से 10 ऐसी सीटों पर एनडीए की हार हुई, जिन पर पिछले चुनाव में उसकी जीत हुई थी। इसको लेकर भाजपा-जदयू में खटास पैदा हुई। बताया गया परिषद चुनाव में भाजपा-जदयू की भूमिका सहयोगी के बदले कट्टर प्रतिद्वंद्वी की थी। दोनों दलों के पराजित उम्मीदवारों ने हार के लिए एक दूसरे को जिम्मेवार ठहराया। परिषद चुनाव की भी समीक्षा नहीं हुई है। इसीबीच बोचहां का दुखदायी परिणाम आ गया। डर यह है कि समीक्षा हुई तो दोनों दलों के बीच आरोप-प्रत्यारोप का खराब सिलसिला शुरू हो जाएगा। मुख्यमंत्री नीतीश कुमार ने परिणाम को जनता का निर्णय कहा है। इधर परिषद चुनाव के पराजित जदयू उम्मीदवार प्रदेश नेतृत्व को आरोपों का पुलिंदा भेज रहे हैं। रास्ता निकालना पड़ेगा कहना मुश्किल है कि अगले लोकसभा और विधानसभा चुनाव तक एनडीए की वर्तमान संरचना कायम ही रहेगी। अगर यही संरचना बनी रही तो विधान परिषद और बोचहां विधानसभा उप चुनाव के परिणाम पर मंथन कर कोई रास्ता निकालना ही होगा। क्योंकि ये परिणाम जिस रास्ते की ओर इशारा कर रहा है, वह कहीं जाए, सत्ता की दहलीज तक तो नहीं जा रहा है। सुशील मोदी के ट्वीट में यह आशंका जाहिर की गई है।",politics
"गुजरात: जिग्नेश की गिरफ्तारी का इलेक्शन कनेक्शन, क्या चुनाव से पहले सियासी हित साधना चाहती है BJP","गुजरात के निर्दलीय विधायक जिग्नेश मेवानी को शुक्रवार देर रात असम पुलिस ने पालनपुर सर्किट हाउस से गिरफ्तार कर लिया. इसके बाद उन्हें अहमदाबाद से फ्लाइट के जरिए असम ले जाया गया. कोर्ट में पेश कर पुलिस ने जिग्नेश मेवानी को तीन दिन के रिमांड पर लिया है. पुलिस के मुताबिक, जिग्नेश मेवानी पर आईपीसी के धारा 120(B) लगाई गई है जो कि साजिश के तहत अपराध करने के लिए होती है. इसके अलावा दूसरी जितनी भी धारा लगायी गयी है, वो जिग्नेश मेवानी के लिए मुसीबत बन सकती है. बताया जा रहा है कि कुछ धाराएं गैर जमानती हैं. दरअसल, जिग्नेश मेवानी ने राष्ट्रीय स्वंय सेवक संघ को लेकर टिप्पणी की थी. साथ ही उन्होंने प्रधानमंत्री नरेंद्र मोदी के गुजरात दौरे को लेकर भी ट्वीट किया था. ट्वीट के जरिए जिग्नेश ने देश में हाल में हुए दंगों पर बयान देने की अपील की थी. जमानत मिली भी तो जिग्नेश को लगाने होंगे असम के चक्कर कहा जा रहा है कि अगर जिग्नेश मेवानी को जमानत मिल भी जाती है तो उन्हें आने वाले दिनों में असम के चक्कर भी लगाने पड़ेंगे, क्योंकि मामला असम में ही दर्ज हुआ है. वहीं, गुजरात में विधानसभा का चुनाव भी होने को हैं. ऐसे में जिग्नेश मेवानी की मुसीबत बढ़ सकती है. वहीं दूसरी ओर गुजरात बीजेपी अध्यक्ष सीआर पाटील इस बार 150+ सीटों के मिशन को लेकर चल रहे हैं. ये मिशन इतना आसान नहीं है इसीलिए भाजपा की नजरें अब ऐसी सीटों पर है जो दशकों से कांग्रेस के पास रही हैं और इन सीटों पर भगवा लहराने के लिए भाजपा तोड़-जोड़ की राजनीति भी कर रही है. जिग्नेश को भाजपा अपने दल में शामिल तो नहीं करा पाएगी जिसके चलते बीजेपी ने वडगाम के पूर्व विधायक और कांग्रेसी नेता मनी भाई वाघेला को अपनी पार्टी में शामिल कर लिया और अभी इस सीट पर भाजपा काफी मेहनत भी कर रही है. AIMIM भी गुजरात चुनाव में उतरेगी AIMIM के चीफ असदुद्दीन ओवैसी ने भी ऐलान कर दिया है कि वह इस बार उनकी पार्टी गुजरात चुनाव में उतरेगी. ओवैसी के चुनाव लड़ने की वजह से गुजरात में तकरीबन दो दर्जन सीटों पर कांग्रेस को नुकसान होने की आशंका भी है. ओवैसी के यहां से चुनाव लड़ने से सबसे ज्यादा खतरा किसी को था तो वह जिग्नेश मेवानी को ही था, क्योंकि उनकी सीट पर भी बड़ी तादाद में मुस्लिम मतदाता हैं. हाल ही में देश में रामनवमी और हनुमान जयंती में हिंसा को लेकर जिग्नेश मेवानी ने ट्वीट कर भाजपा सरकार पर खुला प्रहार किया. साथ ही इस ट्वीट के जरिए मुस्लिम समाज के लोगों को अपनी ओर करने का प्रयास भी किया. अगर जिग्नेश इसमें सफल हो जाते तो फिर भाजपा और ओवैसी को झटका लग सकता था, लेकिन इससे पहले ही असम पुलिस ने जिग्नेश को गिरफ्तार कर लिया. राजनीतिक जानकारों का ये भी कहना है कि बीजेपी आम आदमी पार्टी को मज़बूत नहीं होने देना चाहती है. दलित और आदिवासी धीरे-धीरे आम आदमी पार्टी की और डाइवर्ट हो रहे थे, उन्हें रोकने के लिए भी जिग्नेश की गिरफ़्तारी हुई है.",politics
"महाराष्ट्र : मोहित कंबोज पर हमला, भाजपा नेता ने कहा- मैं हमले से डरने वाला नहीं","महाराष्ट्र भाजपा के नेता मोहित कम्बोज पर कलानगर जंक्शन के पास हमले की खबर आ रही है. कलानगर में ही महाराष्ट्र के मुख्यमंत्री उद्धव ठाकरे का निजी आवास 'मातोश्री' भी स्थित है, जहां पर सैकड़ों की संख्या में शिवसेना कार्यकर्ता निर्दलीय लोकसभा सदस्य नवनीत राणा और उनके विधायक पति रवि राणा की शनिवार सुबह हनुमान चालीसा पाठ करने की घोषणा को विफल करने के लिए जमा हुए हैं. शादी समारोह में शामिल होने गया था कम्बोज कम्बोज ने वीडियो संदेश में कहा कि मैं शादी समारोह में शामिल होने गया था और जब घर लौट रहा था, तब कलानगर इलाके में ट्रैफिक सिगनल पर मेरा वाहन रुका हुआ था. उस समय अचानक से सैकड़ों की भीड़ आई और मेरे वाहन पर हमला कर दिया. उन्होंने वाहन के शीशे तोड़ दिए और दरवाजों को क्षतिग्रस्त कर दिया. हमले में कार में सवार कोई भी व्यक्ति घायल नहीं हुआ महाराष्ट्र भाजपा के नेता मोहित कंबोज ने किसी पार्टी या नेता का नाम लिए बिना कहा कि हमले में कार में सवार कोई भी व्यक्ति घायल नहीं हुआ है. मैं इस तरह के हमले से डरने वाला नहीं हूं, क्योंकि मेरी पार्टी और मैं बीएमसी (बृह्नमुंबई महानगरपालिका, जिस पर शिवसेना का शासन है) में भ्रष्टाचार को उजागर कर रहे हैं. दोषियों को गिरफ्तार करने की मांग कम्बोज ने पुलिस से मामले की जांच करने और दोषियों को गिरफ्तार करने की मांग की है. उन्होंने कहा कि ऐसी घटनाओं के बावजूद वह बीएमसी में भ्रष्टाचार को उजागर करने से पीछे नहीं हटेंगे. महाराष्ट्र के पूर्व मुख्यमंत्री और विधानसभा में नेता प्रतिपक्ष देवेंद्र फडणवीस ने घटना को कायराना करार देते हुए इसकी निंदा की है. उन्होंने कहा कि महाराष्ट्र में पैदा हुई ''नयी संस्कृति'' के मुताबिक जो भी भ्रष्टाचार के खिलाफ बात करता है, उसकी पिटाई की जा रही है या फिर उस पर हमला किया जा रहा है.",politics
अरविंद भदौरिया ने ऐसा क्या किया कि नरोत्तम मिश्रा ने खींचा उनका कुर्ता,भोपाल. भोपाल के जंबूरी मैदान में केंद्रीय गृह मंत्री अमित शाह के कार्यक्रम के दौरान कुछ ऐसा हुआ कि मध्य प्रदेश के गृह मंत्री डॉ नरोत्तम मिश्रा विपक्ष के निशाने पर आ गए हैं. विपक्ष के नेता सवाल पूछ रहे हैं कि आखिर नरोत्तम मिश्रा ने ऐसा क्यों किया ? क्या ये मामला BJP में कुर्ता खींच सियासत का है. हुआ यह कि जंबूरी मैदान पर अमित शाह से पहले मंच पर मुख्यमंत्री शिवराज सिंह चौहान को संबोधन के लिए आना था. मुख्यमंत्री शिवराज सिंह चौहान जैसे ही बोलने के लिए डायस के लिए आगे बढ़े पीछे कतार में बैठे सहकारिता मंत्री अरविंद भदौरिया खड़े होकर ताली बजाने लगे. उनके बगल में बैठे गृह मंत्री नरोत्तम मिश्रा ने अरविंद भदौरिया का कुर्ता पकड़कर उन्हें कुर्सी पर नीचे बैठा दिया. यह पूरा वाकया जंबूरी मैदान पर मौजूद सब लोगों ने देखा और मीडिया के कैमरों में भी कैद हो गया. इसी बात के लिए नरोत्तम मिश्रा पर विपक्ष अब निशाना साधा रहा है. विपक्ष के नेताओं के सवाल नरोत्तम मिश्रा का यह वीडियो सोशल मीडिया में वायरल होने के बाद विपक्ष ने इसे लपक लिया और एक के बाद एक कांग्रेस प्रवक्ताओं के ट्वीट और बयान सामने आने लगे. कांग्रेस प्रवक्ता नरेंद्र सलूजा ने ट्वीट करते हुए लिखा -यह है भाजपा की अंतर्कलह की सच्चाई. कितनी नफ़रत है एक- दूसरे से..मामाजी के सम्मान में सहकारिता मंत्री खड़े हुए तो गृह मंत्री ने कुर्ता खींचकर बैठा दिया. ना ख़ुद खड़े हुए और ना किसी को खड़े होने देंगे. खेला जारी है. एक और प्रवक्ता भूपेंद्र गुप्ता ने ट्वीट कर लिखा जंबूरी मैदान में सीएम शिवराज सिंह अपना उद्बोधन देने आए तो मंत्री अरविंद भदौरिया अपनी कुर्सी से उठ खड़े हुए. उनके साइड में बैठे गृहमंत्री नरोत्तम मिश्रा ने कुर्ता खींचकर वापस बैठा दिया. लेकिन कल नाश्ते की बाइट में बताएंगे कि कांग्रेस में गुटबाजी है.,politics
"भोपाल में गृह मंत्री अमित शाह का रोड शो, मुस्लिम महिलाओं और कश्मीरी पंडितों ने फूलों की बारिश कर किया स्वागत'राहुल बनें पीएम पद का चेहरा, तो अध्यक्ष गांधी परिवार से इतर हो'- 'जी-23' नेताओं से प्रशांत किशोरJammu And Kashmir: प्रधानमंत्री के दौरे से पहले श्रीनगर में बड़ी घटना, आतंकियों ने दो स्थानीय मजदूरों को मारी गोली","भोपाल में केंद्रीय गृह मंत्री अमित शाह के रोड शो में कश्मीरी पंडितों के अलावा मुस्लिम महिलाओं और बीजेपी कार्यकर्ताओं ने सड़क के दोनों ओर खड़े होकर उनके काफिले पर फूलों की बारिश कर उनका स्वागत किया शुक्रवार को केंद्रीय गृह मंत्री अमित शाह ने भोपाल में रोड शो किया. इस दौरान कश्मीरी पंडितों के अलावा मुस्लिम महिलाओं और बीजेपी कार्यकर्ताओं ने सड़क के दोनों और खड़े होकर उनके काफिले पर फूलों की बारिश कर केंद्रीय गृह मंत्री का स्वागत किया. दो किलोमीटर लंबा शाह का यह रोड शो कृष्ण प्रणामी मंदिर से शुरु हुआ और प्रदेश बीजेपी कार्यालय पर खत्म हुआ. इस दौरान केंद्रीय गृह मंत्री अमित शाह के साथ मुख्यमंत्री शिवराज सिंह चौहान मौजूद रहे. मुस्लिम महिलाओं ने तीन तलाक खत्म करने के लिए गृहमंत्री पर बरसाए फूल मध्य प्रदेश के स्वास्थ्य मंत्री विश्वास सारंग ने कहा कि कश्मीरी पंडितों ने जम्मू-कश्मीर में अनुच्छेद 370 को खत्म करने के लिए केंद्रीय गृह मंत्री अमित शाह का स्वागत किया. जबकि वहीं मुस्लिम महिलाओं ने तीन तलाक समाप्त करने के लिए गृह मंत्री पर फूलों की पंखुड़ियों की बारिश की. साथ ही उन्होंने कहा कि इसके अलावा कई सामाजिक कल्याण योजनाओं के अनेक लाभार्थियों ने भी रास्ते में अनेक जगहों पर गृह मंत्री का स्वागत किया. बीजेपी दफ्तर में शाह की कार्यकर्ताओं संग बैठक वहीं मध्य प्रदेश बीजेपी अध्यक्ष वीडी शर्मा ने पार्टी कार्यालय में केंद्रीय गृहमंत्री अमित शाह का स्वागत किया. बीजेपी कार्यालय में द्रीय गृहमंत्री अमित शाह ने दीन दयाल उपाध्याय, राजमाता विजयाराजे सिंधिया और कुशाभाऊ ठाकरे सहित बीजेपी के दिग्गज नेताओं की प्रतिमाओं पर माल्यार्पण किया. साथ ही शाह ने पार्टी नेताओं के साथ बातचीत की. 'राहुल बनें पीएम पद का चेहरा, तो अध्यक्ष गांधी परिवार से इतर हो'- 'जी-23' नेताओं से प्रशांत किशोर Jammu And Kashmir: प्रधानमंत्री के दौरे से पहले श्रीनगर में बड़ी घटना, आतंकियों ने दो स्थानीय मजदूरों को मारी गोली",politics
हिमाचल विधानसभा चुनाव में सीएम का चेहरा घोषित नहीं करेगी कांग्रेस,"शिमला. चुनावी वर्ष में हिमाचल प्रदेश के मुख्यमंत्री जय राम ठाकुर पर कांग्रेस के हमले तेज हो गए हैं. शुक्रवार को राजधानी शिमला में नादौन विधानसभा क्षेत्र से विधायक और कांग्रेस के पूर्व प्रदेशाध्यक्ष सुखविंद्र सिंह सुक्खू ने सीएम पर जमकर निशाने साधे. साथ ही भ्रष्टाचार के मुद्दे पर भाजपा के पूर्व प्रदेशाध्यक्ष डॉ. राजीव बिंदल और मुख्य सचिव के मामलों पर भी सीएम पर जुबानी हमला बोला. सुक्खू ने सरकारी क्षेत्र में अवैध भर्तियों का आरोप लगाते हुए कहा कि सिराज और धर्मपुर विधानसभा हलके में चोर दरवाजे से सबसे ज्यादा भर्तियां हुई हैं. सराज मुख्यमंत्री का विधानसभा क्षेत्र है और धर्मपुर जल शक्ति मंत्री महेंद्र सिंह ठाकुर का विधानसभा हलका है. सुक्खू ने आरोप लगाया कि अपने चहेतों और भाजपा से जुड़े लोगों की भर्ती के लिए नियम ताक पर रखे गए और चोर दरवाजे से भर्तियां करवाईं जा रही हैं. उन्होंने कहा कि भ्रष्टाचार के आरोपों पर भाजपा के पूर्व प्रदेशाध्यक्ष डॉ. राजीव बिंदल ने इस्तीफा दिया और अब मुख्य सचिव के खिलाफ पीएमओ से जांच के लिए चिट्ठी आई है. उन्होंने कहा कि सीएम को यही पता नहीं चल पा रहा है कि प्रदेश में कितना भ्रष्टाचार हो रहा है. सरकार कौन चला रहा है-सुक्खू महंगाई के मुद्दे पर भी कांग्रेसी दिग्गज ने सीएम के साथ साथ केंद्र सरकार को भी घेरा. उन्होंने कहा कि भाजपा सरकार को प्रदेश में सवा 4 साल से ज्यादा का समय हो गया है लेकिन अब तक ये पता नहीं चल पा रहा कि सरकार कौन चला रहा है. उन्होंने कहा कि सीएम को दबा दिया गया है, वो कड़े फैसले नहीं ले पाते, सारे फैसले दिल्ली दरबार से लिए जा रहे हैं. सुख्खू ने कहा कि पूरा देश महंगाई की आग में झुलस रहा है, आजादी के बाद साल 2014 तक घरेलू गैल सिलेंडर केवल 400 तक पहुंचा लेकिन 2014 के बाद 8 साल में ही गैस सिलेंडर 400 से 1100 तक पहुंच गया. सीमेंट के बढ़ते दामों पर उन्होंने कहा कि हिमाचल में तीन सीमेंट प्लांट है, सरकार ने कंपनियों को सस्ती जमीन दी और सस्ती दरों पर बिजली दी जा रही है, खनिज हिमाचल के हैं लेकिन हिमाचल में ही सीमेंट मंहगा है. हिमाचल में सीमेंट के दाम साढ़े 450 रू. जबकि चंडीगढ़ समेत पड़ोसी राज्यों में 300 से 350 रू. प्रति बैग मिल रहा है. सुक्खू ने कानून-व्यवस्खा समेत अन्य सभी मुद्दों पर भाजपा सरकार को घेरा. सुक्खू ने जय राम सरकार को दिशाविहीन करार दिया. कांग्रेस पर क्या बोले सुक्खू कांग्रेस संगठन में बदलाव के मुद्दे पर सुक्खू ने कहा कि परिवर्तन निरंतर प्रकिया है. कांग्रेस आलाकमान मुख्यमंत्री का चेहरा घोषित नहीं करेगी, सामूहिक नेतृत्व में विधानसभा के चुनाव जीते जाएंगे. उन्होंने कहा कि हिमाचल कांग्रेस में 40 साल बाद नई लीडरशिप आई है, 40 साल तक कद्दावर नेता वीरभद्र सिंह का एकछत्र राज रहा. उन्होंने चुनाव जीतने का दावा किया. साथ ही कहा कि कांग्रेस हर वर्ग का उत्थान करने वाली पार्टी है, सरकार बनने पर ओल्ड पैंशन योजना को बहाल करेगी, ऑउटसोर्स कर्मचारियों को नियमित किया जाएगा और ट्रांसपरेंसी एक्ट लाया जाएगा. इस एक्ट के तहत नेताओं और अधिकारियों को बताना होगा किसने किस तरह से कमाई की, उसका पूरा ब्यौरा देना होगा.",politics
"मध्य प्रदेश में आदिवासियों को साधने में जुटी भाजपा, तेंदू पत्ता के जरिये पहुंच बनाने की कोशिश","मध्य प्रदेश में भाजपा के मिशन 2023 में तेंदू पत्ता की बड़ी भूमिका है। महज बीड़ी बनाने के काम आने वाले इस पत्ते के सहारे भाजपा आदिवासी समुदाय तक अपनी व्यापक पहुंच बनाने में जुटी है। बीते एक साल से भाजपा अपने चुनावी लक्ष्य 51 फीसदी वोट को हासिल करने के लिए आदिवासी समुदाय को पूरी तरह से अपने साथ लाने की कोशिश में जुटी है। इस मिशन के तहत प्रधानमंत्री नरेंद्र मोदी और गृहमंत्री अमित शाह बड़े कार्यक्रम कर चुके हैं। मध्य प्रदेश में 230 सदस्यीय विधानसभा में 47 सीटें अनुसूचित जनजाति के लिए आरक्षित हैं। भाजपा ने वर्ष 2018 के विधानसभा चुनाव में इनमें से 16 सीटों पर ही जीत दर्ज की थी और वह महज कुछ सीटों के अंतर से बहुमत से दूर रह गई थी, जबकि इसके पहले उसके पास इस वर्ग की 31 सीटें हुआ करती थीं। लोकसभा में अनुसूचित जनजाति के लिए छह सीटें आरक्षित हैं। अब भाजपा ने अगले चुनाव के लिए सीटों के बजाय हर विधानसभा क्षेत्र में 51 फीसद वोट का मिशन बनाया है, ताकि सभी सीटों पर सफलता हासिल की जा सके। सबसे ज्यादा भील भिलाला समुदाय गैरतलब है कि प्रदेश में लगभग 22 फीसद आदिवासी आबादी है। इसमें 43 विभिन्न जनजातीय समुदाय है। सबसे बड़ा समुदाय भील भिलाला का है, जिसकी आबादी लगभग साठ लाख है। इसके बाद गौंड़ आदिवासी लगभग 50 लाख हैं। कोल की संख्या 11.5 लाख, कोरकू की 6.3 लाख और सहरिया की लगभग 6.1 लाख आबादी है। मोदी व शाह लगातार सक्रिय राज्य में भाजपा ने वैसे तो सभी सामाजिक समीकरण साधे हुए हैं, लेकिन उसका खास जोर आदिवासी समुदाय पर है। उसके इस अभियान में प्रधानमंत्री नरेंद्र मोदी से लेकर गृहमंत्री अमित शाह तक शामिल हैं। गौरतलब है कि शाह ने बीते साल सितंबर में उज्जवला योजना के तहत पांच लाखवां रसोई गैस का सिलेंडर मध्यप्रदेश में एक कार्यक्रम में एक आदिवासी महिला को दिया था। इसके साथ ही छिंदवाड़ा के विश्वविद्यालय का नाम 1857 के स्वतंत्रता सेनानी आदिवासी राजा शंकर शाह व रघुनाथ शाह के नाम पर किया था। आम आदिवासी से जुड़ा है तेंदूपत्ता इसके बाद प्रधानमंत्री नरेंद्र मोदी ने भोपाल में जन जाति गौरव दिवस के कार्यक्रम में हिस्सा लिया था। उन्होंने भोपाल में हबीबगंज रेलवे स्टेशन का नाम भी आदिवासी रानी कमलापति के नाम पर किया। अब गृहमंत्री अमित शाह ने आम आदिवासी तक पहुंच बनाने के लिए तेंदू पत्ता को अभियान का हिस्सा बनाया है। तेंदूपत्ता आदिवासियों की आजीविका का बड़ा स्त्रोत है। राज्य के लगभग 18 लाख तेंदूपत्ता संग्राहकों में अधिकांश आदिवासी हैं। इनको संग्रहण के बोनस के चैक खुद अमित शाह ने दिए। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
बीजेपी के सर्वे पर कांग्रेस ने साधा निशानाः सीएम बघेल बोले- भाजपा विधायकों के बाद सांसदों की टिकट खतरे में,"रायपुर (राज्य ब्यूरो)। छत्तीसगढ़ में भाजपा के सांसदों, विधायकों और वरिष्ठ पदाधिकारियों के बूथ स्तर पर पहुंचकर धार्मिक आधार पर सर्वे से पहले सियासी पारा चढ़ गया है। भाजपा के मतदान केंद्र समीक्षा पत्र में बूथ के धार्मिक समीकरण की जानकारी मांगी गई है। इस पर मुख्यमंत्री भूपेश बघेल और प्रदेश कांग्रेस अध्यक्ष मोहन मरकाम ने निशाना साधा है। वहीं, प्रदेश भाजपा अध्यक्ष विष्णुदेव साय ने कांग्रेस के आरोपों को यह कहकर खारिज कर दिया कि इसमें कोई गलत काम नहीं हो रहा है। दुर्ग के दौरे पर रवाना होने से पहले हेलीपैड पर मीडिया से चर्चा में मुख्यमंत्री भूपेश बघेल ने कहा कि भाजपा संगठन ने विधायकों को पहले ही साफ कह दिया कि सबकी टिकट कटने जा रही है। अब सांसदों को निपटाने की तैयारी चल रही है, इसलिए ये काम उन्हें सौंपा जा रहा है। मुख्यमंत्री ने कहा कि अब जैसे-तैसे सांसदों से पार्टी पीछा छुड़ाना चाह रही है, इसलिए ऐसा कर रहे हैं। यह भाजपा का छिपा हुआ एजेंडा है। नईदुनिया ने 'मिशन 2023 में जुटी भाजपा तलाश करेगी बूथ के धार्मिक समीकरण"" शीर्षक से खबर का प्रकाशन किया था। देश में बुलडोजर को लेकर मचे विवाद के बीच मुख्यमंत्री बघेल ने कांग्रेस के इंडिया अंगेस्ट हेट हैशटेग अभियान का समर्थन किया। मुख्यमंत्री बघेल ने ट्वीट किया कि फूट डालो, राज करो की नीति उन्होंने अपने अंग्रेजी पुरखों से सीखी हैं। एकता सद्भाव की नीति हमने अपने देश निर्माता पूर्वजों से सीखी है। उन्होंने शाखाओं में लाठियां भांजना सीखा है। हमने लाठी लेकर दांडी मार्च करना सीखा है। उन्होंने उजाड़ना सीखा, हमने बसाना सीखा है। केंद्रीय मंत्री रेणुका सिंह ने राज्यपाल अनुसुईया उइके को ज्ञापन देकर आदिवासियों के विकास की योजनाओं का बजट बढ़ाने की मांग की। इस पर मुख्यमंत्री ने कहा कि राज्यपाल से मांग की गई है, केंद्र सरकार को केंद्रीय मंत्री की मांग पर ध्यान देना चाहिए।  जो छत्तीगसढ़ को सौगात देगा, उसका करेंगे स्वागत आकांक्षी जिलों में दौरा करने आ रहे केंद्रीय मंत्रियों के विरोध और नितिन गडकरी के स्वागत के सवाल पर मुख्यमंत्री बघेल ने कहा कि हमारी किसी से व्यक्तिगत दुश्मनी नहीं है। जो छत्तीसगढ़ को सौगात देगा, उसका स्वागत किया जाएगा। जो राज्य के हित पर कुठाराघात करेगा, उसका विरोध किया जाएगा। नितिन गडकरी ने नौ हजार करोड़ की सौगात दी। एक लाख करोड़ की योजना को पूरा करने का वादा किया, इसलिए उनका स्वागत किया गया।  महंगी हो जाएंगी जीवनरक्षक दवाएं पेट्रोलियम पदार्थों के दाम बढ़ने को लेकर मुख्यमंत्री बघेल ने कहा कि जिस तरह युद्ध का माहौल है, उसका असर हर सेक्टर पर पड़ रहा है। 70-80 फीसद दवाएं पेट्रोकेमिकल से बनती हैं। पेट्रोलियम पदार्थों के दाम बढ़ेंगे तो दवाएं भी महंगी होंगी। राज्य सरकार ने जेनरिक दवाओं के स्टोर खोले हैं, जिससे आम जनता को कुछ समय में ही 17 करोड़ की राहत मिली है। जो डाक्टर जेनरिक दवाएं नहीं लिख रहे हैं, अगर उनकी शिकायत मिलती है, तो कार्रवाई की जाएगी।",politics
"Bihar Politics: सीएम नीतीश कुमार से मुलाकात के बाद तेज प्रताप का बड़ा दावा, बोले- 'सरकार बनाएंगे, हुई सीक्रेट बात'","Taj Pratap Yadav: बिहार में लालू प्रसाद यादव के बड़े बेटे तेज प्रताप यादव के एक बयान से सियासत गरमा गई. दरअसल उन्होंने कहा है कि सरकार बनाएंगे, खेल होगा, हमारी नीतीश जी से सीक्रेट बात हुई है.  Bihar Politics: बिहार की पूर्व मुख्यमंत्री लालू यादव (Rabri Devi) के पटना (Patna) स्थित आवास पर शुक्रवार को इफ्तार पार्टी का आयोजन किया गया, जो देखते-देखते ही बड़े राजनीतिक कार्यक्रम में बदल गया. मुख्यमंत्री नीतीश कुमार अपने सुरक्षा कर्मियों के साथ राबड़ी के आवास से महज कुछ दूर स्थित अपने निवास से पैदल ही आए. राजनीतिक कटुता के बावजूद सामाजिकता के दर्शन हुए और राष्ट्रीय जनता दल के संभावित उत्तराधिकारी तेजस्वी यादव सहित राबड़ी के पूरे परिवार ने मुख्यमंत्री का गर्मजोशी से स्वागत किया. वहीं लालू यादव के बड़े बेटे तेज प्रताप यादव के एक बयान से सियासत गरमा गई. दरअसल उन्होंने साफ कहा है कि ""सरकार बनाएंगे, खेल होगा, हमारी नीतीश जी से सीक्रेट बात हुई है. साथ ही तेज प्रताप ने यह भी कहा कि हमने नीतीश कुमार के लिए पहले नो एंट्री का बोर्ड लगा रखा था, लेकिन अब उन्हें हमने एंट्री दे दी है. अब वह आए हैं तो सरकार भी बनेगी."" OMG! कैदी ने गेंद में छिपाकर रखी थी मोबाइल और केबल, देखकर सुरक्षाकर्मी रह गए हैरान, मचा हड़कंप बिहार की राजनीति में बदलाव की लोग लगा रहे कयास इस बीच सीएम नीतीश कुमार जैसे ही अपने स्थान पर बैठे, चिराग पासवान, जो उनसे कुछ समय पहले ही वहां पहुंचे थे, ने पैर छूकर उनका आशीर्वाद लिया. जो लोग चिराग को नीतीश पर हमले करते देखते आए हैं, वे इस दृश्य को देखकर शायद ही अपनी आखों पर विश्वास कर पाए होंगे. नीतीश ने इफ्तारी ग्रहण की और इस दौरान लालू प्रसाद के बड़े बेटे तेज प्रताप यादव उनके बगल में बैठे थे. दोनों के नजदीक लालू के परिवार के अन्य सदस्य भी बैठे नजर आए, जिनमें उनकी बड़ी बेटी और राज्यसभा सदस्य मीसा भारती भी शामिल थीं. इस घटना के बाद उम्मीद के अनुरूप सोशल मीडिया पर कयासों का दौर शुरू हो गया. लोग इसे बिहार में बड़े राजनीतिक उलटफेर का संकेत बताने लगे. Bihar News: कृमि मुक्ति की दवा खाकर बिगड़ी सरकारी स्कूल के बच्चों की तबीयत, नाराज ग्रामीणों ने शिक्षकों को पीटा",politics
"NCR News: कोरोना काल में बंद ट्रेनों को तत्काल चलाए रेलवे, जन प्रतिनिधियों ने बैठक में रखी बात","प्रयागराज, जागरण संवाददाता। कोरोना काल में बंद की गई ट्रेनों को रेलवे तत्काल चलाए। वरिष्ठ नागरिकों को किराए में मिलने वाली छूट दोबारा बहाल की जाए। डीएफसी लाइन पर अंडर पास में पानी भर रहा है, इसकी डिजाइन को पास करने वाले अधिकारियों पर कार्रवाई हो तथा आवागमन का मार्ग दुरूस्त कराया जाए। यह मुद्दे शुक्रवार को शहर के एक हाेटल में उत्तर मध्य रेलवे (एनसीआर) प्रशासन और रेल मंडल के सांसदों के बीच हुई बैठक के दौरान उठे। एनसीआर के अंतर्गत आने वाले लोकसभा सांसद व राज्यसभा सदस्य व उनके प्रतिनिधियों ने अपने क्षेत्रों के रेल से जुड़े मुद्दे उठाए। इसमें दिल्ली हावड़ा रूट की कई ट्रेनों के संचालन, कई वर्षों से अधर में लटके आरओबी के कार्य, नई ट्रेन चलाने, बंद चल रही ट्रेनों पुन: शुरू करने के साथ कुछ ट्रेनों की दूरी बढ़ाने के प्रस्ताव पर मंथन हुआ। लापरवाही व जनप्रतिनिधियों के प्रस्तावों को अमल में न लाने पर सख्त तेवर भी अपनाए। महाप्रबंधक प्रमोद कुमार के साथ सात सांसद, 13 सांसदों के 11 प्रतिनिधि ने रखे प्रस्ताव इस बैठक में एनसीआर के महाप्रबंधक प्रमोद कुमार के साथ 7 सांसद और 13 सांसदों के 11 प्रतिनिधि मौजूद रहे। इसमें प्रयागराज, कानपुर, अलीगढ़, गौतमबुद्ध नगर, सोनभद्र, रीवा, फिरोजाबाद, फतेहपुर, आगरा, हाथरस, फर्रूखाबाद के सांसदों के प्रस्ताव पर गहन चर्चा हुई। फूलपुर की सांसद केशरी देवी पटेल ने बेगम बाजार आरओबी का मुद्दा उठाया। रेलवे ने बताया कि एयरपोर्ट रनवे को पीछे की ओर शिफ्ट करने पर सहमित बन गई है, इस समय 95 प्रतिशत काम पूरा हो गया है, जल्द ही यह शुरू होगा। कानपुर से प्रयागराज व लखनऊ से प्रयागराज के लिए तेज गति से चलने वाली ट्रेन का प्रस्ताव रखा। कानपुर से प्रयागराज के बीच इंटरसिटी को पुन: शुरू करने की मांग की, जिस पर कानपुर के सांसद सत्यदेव पचौरी ने भी जोरशोर से इसका समर्थन किया। एक रैक मिलने पर दिल्ली से प्रयागराज आएगी शताब्दी, कानपुर से चलेगी इंटरसिटी कौशांबी के सांसद विनोद सोनकर ने ट्रेन अटेंडेंट को रेलवे द्वारा सीधे मानदेय पर रखने की मांग की। इलाहाबाद की सांसद रीता बहुगुणा जोशी ने नई दिल्ली से कानपुर तक चलने वाली शताब्दी एक्सप्रेस को प्रयागराज तक चालने का मुद्दा उठाया, जिस पर रेलवे की ओर से बताया गया कि अगर एक अतिरिक्त रैक मिल जाए तो इस ट्रेन को चलाया जा सकता है। इसके अलावा सूबेदारगंज स्टेशन के नाम के साथ प्रयागराज जोड़ने व हमसफर एक्सप्रेस से फ्लैक्सी फेयर को खत्म कर करने का मुद्दा राज्यसभा सदस्य रेवती रमण सिंह के प्रतिनिधि विनय कुशवाहा ने उठाया।",politics
"Jharkhand: निशिकांत दूबे ने इफ्तार का न्‍योता ठुकराया... हेमंत सोरेन से बोले, आपका निमंत्रण आपको मुबारक","रांची, जेएनएन। Jharkhand News, Hemant Soren: भाजपा के तेज-तर्रार सांसद निशिकांत दूबे ने एक बार फिर झारखंड के मुख्‍यमंत्री हेमंत सोरेन पर करारा तंज कसा है। सीएम हाउस में होने वाली इफ्तार पार्टी के न्‍योता को ठुकराते हुए सांसद ने दो टूक कहा, आपका निमंत्रण आपको मुबारक... गोड्डा के बीजेपी सांसद ने ट्विटर पर अपने संदेश में सीएम हेमंत सोरेन को टैग करते हुए लिखा- ढाई साल बाद झारखंड के मुख्यमंत्री हेमंत सोरेन जी को पता चला कि मैं भी सांसद हूं। आज पहली बार मुझे 25 अप्रैल को होने वाले सरकारी इफ्तार पार्टी का निमंत्रण फोन से मिला। सांसद ने आगे पलटवार करते हुए न्‍योता ठुकराया और लिखा- आपका निमंत्रण आपको मुबारक",politics
"प्रशांत किशोर के सामने कांग्रेस ने रखी शर्त, तोड़ना होगा TMC-TRS से संबंध; PK भी मांग रहे फ्री हैंड","चुनाव रणनीतिकार प्रशांत किशोर (Prashant Kishor) जल्द कांग्रेस का हाथ थाम सकते हैं। पार्टी के ज्यादातर नेता उन्हें पार्टी में शामिल करने में पक्ष में हैं। उनके विधानसभा और लोकसभा चुनाव की रणनीति की कार्ययोजना का अध्यन करने के लिए गठित समिति ने पार्टी अध्यक्ष को अपनी रिपोर्ट सौंप दी है। रिपोर्ट में उनको पार्टी में शामिल करने पर सहमति जताते हुए पार्टी नेताओं ने कहा कि उन्हें दूसरे राजनीतिक दलों से खुद को अलग करना होगा। पार्टी के एक वरिष्ठ नेता ने कहा कि प्रशांत किशोर कई राजनीतिक दलों के साथ काम कर रहे हैं। इनमें तृणमूल कांग्रेस और तेलंगाना राष्ट्र समिति शामिल हैं। हम चाहते हैं कि वह दूसरे दलों से खुद को अलग कर पूरी तरह सिर्फ कांग्रेस के लए काम करें। पार्टी अध्यक्ष सोनिया गांधी जल्द इसका औपचारिक ऐलान कर सकती हैं। पार्टी के अंदर उनकी भूमिका कांग्रेस अध्यक्ष और राहुल गांधी के साथ चर्चा के बाद तय की जाएगी। प्रशांत किशोर ने भी रखी कुछ मांग प्रशांत ने भी अपनी तरफ से कुछ मांग रखी है। वह अपनी कार्ययोजना को लागू करने के लिए फ्री हैंड चाहते हैं। पार्टी के एक नेता ने कहा कि प्रशांत सिर्फ कांग्रेस अध्यक्ष को रिपोर्ट करना चाहते हैं। इसके साथ वह चुनावी राज्यों में रणनीति को लागू करने के लिए जरूरी अधिकार भी चाहते हैं। अंतिम फैसला इन सभी बातों को ध्यान में रखते हुए किया जाएगा। दस जनपथ में हुई बैठक इस बीच, शुक्रवार को दस जनपथ पर पार्टी महासचिव प्रियंका गांधी वाड्रा और संगठन प्रभारी केसी वेणुगोपाल की लंबी बैठक हुई। पार्टी सूत्रों का कहना है कि बैठक में प्रशांत किशोर भी मौजूद थे। सोनिया गांधी इस बारे में जल्द राहुल गांधी से चर्चा कर अंतिम फैसला ले सकती हैं। पार्टी नेता और प्रशांत की कार्ययोजना का अध्यन करने के लिए गठित समिति के सदस्य दिग्विजय सिंह ने कहा कि चुनाव रणनीतिकार के तौर पर जो बात बताई हैं, वह अच्छे फार्मेट में हैं। कई अच्छे सुझाव हैं। उन्होंने सफाई देते हुए कहा कि उनके पार्टी में शामिल होने पर उनका कोई विरोध नहीं है। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
क्या संसद महज डाकघर बनकर रह गई है," भारतीय संसद के 2021 के मानसून सत्र में लोकसभा ने 18 से ज्यादा विधेयकों को औसतन 34 मिनट की चर्चा के साथ मंजूरी दे दी। पी.आर.एस. इंडिया के आंकड़े बताते हैं कि अनिवार्य रक्षा सेवा विधेयक (2021) को लोकसभा में सिर्फ 12 मिनट की बहस के बाद मंजूरी मिल गई, जबकि दिवाला और दिवालियापन संहिता (संशोधन) विधेयक ( 2021) पर महज पांच मिनट बहस हुई।  एक भी विधेयक को संसदीय समिति के पास नहीं भेजा गया। सभी विधेयक ध्वनिमत से पास हुए। संसद की कार्य उत्पादकता का आलम यह है कि वह इस साल के हालिया सत्र में तो 129 फीसदी आंकी गई, पर बहस की संसदीय परम्परा इस दौरान तकरीबन समाप्त हो गई। क्या संसद महज डाकघर बनकर रह गई है?  विधान पर बहस संसदीय लोकतंत्र की घोषित खासियत है। 2013 में अमरीका में सीनेटर टेड क्रूज को ओबामा केयर पर बोलने के लिए संसद में 21 घंटे और 19 मिनट मिले। जब संसदीय कार्रवाई में इस तरह की बहस के लिए अलग से समय दिया जाता है, तो आम सहमति बनाते हुए कानून की गुणवत्ता में सुधार का रास्ता साफ होता है। इस बीच, भारत में कृषि कानून निरसन विधेयक-2021 महज आठ मिनट (लोकसभा में तीन मिनट, राज्यसभा में पांच मिनट) में पारित हुआ। इस तरह सांसदों की संख्या कर्मचारियों की गिनती तक सीमित होकर रह गई। संविधान बनाने के लिए भारत की संविधान सभा की बहस दिसम्बर 1946 को शुरू होकर 166 दिन तक चली, जो जनवरी 1950 में जाकर समाप्त हुई।  इस पूरी कवायद का मकसद था कि आदर्श रूप से संसदीय बहस की परम्परा को बहाल रखते हुए उसे मजबूती दी जाए। सांसदों के लिए विवेक संवत् तरीके से मतदान की इजाजत हो ताकि विवेचना या विमर्श की अपेक्षित प्रक्रिया पुनर्जीवित हो। एक संसदीय लोकतंत्र को अपनी रचनात्मक दरकार के साथ सरकार की जवाबदेही सुनिश्चित करनी चाहिए। वेस्टमिंस्टर में, ब्रिटिश प्रधानमंत्री को हर बुधवार को हाऊस ऑफ कॉमन्स में सांसदों के सवालों के जवाब देने होते हैं। इसका इतना महत्व है कि कोविड-19 के दौरान भी प्रधानमंत्री को वर्चुअली सांसदों के सवालों के जवाब देने पड़े, जबकि इस अवधि में भारत में प्रश्नकाल को ही समाप्त कर दिया गया।  जवाबदेही सुनिश्चित करने का एक और तरीका संसदीय समितियां हैं। अमरीका में सीनेट और संसदीय समितियां कानूनों की जांच करती हैं, सरकारी नियुक्तियों की पुष्टि करती हैं, तफ्तीश करती हैं और सुनवाई करती हैं। 2013 में यू.के. में हाऊस ऑफ कॉमन्स ने एक सार्वजनिक सुनवाई तंत्र चलाया। इसके तहत जनता एक वैब पोर्टल के माध्यम से मसौदा कानून में टिप्पणियां कर सकती थी। इस प्रक्रिया में 1,400 से अधिक टिप्पणियों के साथ करीब एक हजार लोगों ने भाग लिया।  इसके उलट सामान्य तौर पर अपने देश में लंबी अवधि की विकास योजनाएं संसदीय जांच के अधीन नहीं हैं और इन्हें सालाना खर्च की घोषणा के तहत मंजूरी मिल जाती है। जबकि इस तरह की समितियों को जब भी हस्तक्षेप का मौका है तो बेहतर नतीजे सामने आए हैं। मसलन, संयुक्त संसदीय समिति ने अक्तूबर 2013 में टैलीकाम लाइसैंस और इनके आबंटन पर और दिसम्बर 1993 में प्रतिभूतियों और बैकिंग लेन-देन में अनियमितताओं पर विचार किया और इसका प्रभावशाली नतीजा सामने आया।  संसदीय लोकतंत्र की एक बड़ी खासियत सांसदों को स्वायत्त पहल की इजाजत देना भी है। यह पहल कई बार प्राइवेट मैम्बर बिल के तौर पर भी होती है। 2019 के बाद से यू.के. में सात निजी सदस्य विधेयक पास हुए हैं। यह संख्या कनाडा में 6 रही। बात करें भारत की तो 1952 से दोनों सदनों द्वारा केवल 14 निजी सदस्य विधेयक पारित किए गए हैं। दिलचस्प है कि इनमें भी 6 विधेयक तब पास हुए जब पंडित नेहरू सत्ता में थे। सांसद केवल व्हिप द्वारा हाईलाइट किए गए बटन को दबाने के लिए मोहताज हैं। भारत की 543 लोकसभा सीटों में से 250 पर ऐसे राजनेताओं का कब्जा है जो किसान होने का दावा करते हैं। सवाल है कि कृषि कानूनों पर आवाज उठाने का हक इनमें से कितने सांसदों को हासिल हुआ।  क्या यह दुर्भाग्यपूर्ण नहीं कि लोकतंत्र के मंदिर में एक सांसद के लिए आत्मविवेक के आधार पर अपनी बात कहना और मतदान करना असंभव हो गया है। भारत में औसत संसद सदस्य 25 लाख से अधिक नागरिकों का प्रतिनिधित्व करता है, जो बोत्सवाना, स्लोवेनिया, एस्टोनिया और भूटान जैसे देशों की आबादी से बड़ी संख्या है। 2026 तक, नए सीमांकन और आनुपातिक गणित के हिसाब से लोकसभा की 1000 से अधिक सीटें हो सकती हैं। जाहिर है कि बहस के लिए स्थान और समय दोनों कम पड़ेगा और ऐसे में संसदीय बहस की परम्परा और दरकार के लिए अलग से चिंता करने की जरूरत है।  1956 में फिरोज गांधी ने संसदीय कार्रवाई के तहत प्रैस की आजादी को सुरक्षित करने के लिए प्राइवेट मैम्बर बिल पेश किया था। आगे चल कर इस बिल ने संसदीय कार्रवाई (संरक्षण और प्रकाशन) कानून (1956) की शक्ल ली। आदर्श रूप से संसद और उसके सदस्य एक जवाबदेह सरकार चलाने की कोशिश करें, इसके लिए अनुकूलताएं बहाल रहनी चाहिएं।-वरुण गांधी",politics
रायपुर कालम अंदरखाने : गुम इंसान खोजते विधायक,"रायपुर। छत्तीसगढ़ में विधायक अपने-अपने क्षेत्र में विकास के कार्य तो कर रहे हैं, लेकिन कुछ विधायकों के काम अनुकरणीय हैं। राजधानी रायपुर के एक विधायक ने अपने क्षेत्र के गुम इंसानों की खोज के लिए एक अभियान चलाया है। युवा विधायक गुम होने वाले इंसान के बारे में इंटरनेट मीडिया पर जानकारी भेजते हैं। उसके बाद उनकी टीम आसपास के इलाके में खोज करती है। पुलिस की मदद ली जाती है। यही नहीं, जब कोई गुम इंसान मिल जाता है, तो उसकी जानकारी भी लोगों तक पहुंचाते हैं। विधायक की इस मुहिम की अब जमकर तारीफ हो रही है। अब तक 100 से ज्यादा लोगों को खोजने में विधायक और उनकी टीम सफल हुई है। इससे पहले विधायक राम नवमीं पर भगवान श्रीराम के 101 रूप की पूजा करके चर्चा में आए थे। कांग्रेस के राष्ट्रीय पदाधिकारी इस विधायक की पार्टी अध्यक्ष सोनिया गांधी और राहुल गांधी ने भी सराहना की। दिमाग के लिए आउटसोर्सिंग कांग्रेस में पीके की एंट्री और विवाद के बीच भाजपा के एक पूर्व मंत्री का ट्वीट सियासी गलियारे में खास चर्चित रहा। उन्होंने ट्वीट किया कि बिहार के बेचहां विधानसभा में कांग्रेस को नोटा से कम वोट मिला। राजकुमार का राजनीतिक भविष्य बचाने के लिए कांग्रेस अब हड़बड़ी में दिमाग लेने के लिए आउटसोर्सिंग कर रही है। हालांकि कांग्रेस के कई बड़े नेता भी पीके का विरोध कर रहे हैं। चुनावी राज्यों के प्रमुख तो खुलेआम बोल रहे हैं कि हमारी तैयारी पूरी है, किसी के आने या जाने से कोई फर्क नहीं पड़ेगा। छत्तीसगढ़ में कांग्रेस संगठन ने जिस हिसाब से सदस्यता अभियान चलाया है, उसे मिशन 2023 की तैयारी के रूप में देखा जा रहा है। वरिष्ठ कांग्रेसी तो यहां तक कह रहे हैं कि किसी के दिमाग की जरूरत नहीं, जनता के दिमाग को पढ़ने की जरूरत है। लोकतंत्र में जनता से बड़ा चुनावी रणनीतिकार कोई नहीं है। चुनावी मुद्दों की तलाश छत्तीसगढ़ में डेढ़ साल बाद होने वाले विधानसभा चुनाव में कांग्रेस, भाजपा और अन्य दल चुनावी मुद्दों की तलाश में जुट गए हैं। खैरागढ़ विधानसभा उपचुनाव में कांग्रेस की ओर से जिले की घोषणा से पहले लड़ाई बराबरी की मानी जा रही थी। इस लिहाज से कांग्रेस के रणनीतिकार अभी से इस बात का मंथन करने में जुट गए हैं कि आम चुनाव में जिला जैसी कोई बात तो रहेगी नहीं, ऐसे में किन-किन मुद्दों को लेकर चुनाव लड़ा जाएगा। गांव के विकास, औद्योगिक पार्क तो चुनाव विषय हो सकते हैं, लेकिन मिशन 2023 की वैतरणी को पार करने के लिए कांग्रेस को मास्टरस्ट्रोक की जरूरत है। वहीं, भाजपा के प्रदेश स्तर के नेताओं की सुस्ती की अब केंद्रीय संगठन तक खुलकर शिकायत पहुंचने लगी है। केंद्रीय संगठन ने पूरी तरह मिशन 2023-24 को प्रदेश के नेताओं के भरोसे नहीं छोड़ने का मन बना लिया है। अब देखिए क्या होता है। मंत्री दरबार और जंगल से प्यार छत्तीसगढ़ के एक आदिवासी मंत्री के राजधानी में लगने वाले दरबार की चर्चा जोरों पर है। मंत्रीजी को मुख्यमंत्री निवास के पास आवास का आवंटन किया गया। इसको भव्य बनाने के लिए लाखों स्र्पये खर्च हो गए, लेकिन अब तक मंत्रीजी का गृहप्रवेश नहीं हुआ। बताते हैं कि कोई बड़ा बवाल हो गया था, जिसके कारण वह इस बंगले में नहीं आए। मंत्री ने अब अपने घर के पास ही दरबार सजा लिया है। घर के सामने की खाली जमीन पर भव्य इंतजाम किया जा रहा है। यह जमीन वन विभाग की है। मंत्री के एक समर्थक ने कहा कि पूर्व सीएम अजीत जोगी ने जिस तरह से मंच बनवाया था, ठीक वैसा ही मंच बनवाने की तैयारी चल रही है। सरकार में रहें या न रहें, जनता के बीच जलवा होना चाहिए। कुछ ऐसी ही तैयारी चल रही है।",politics
"हिमाचल में चरम पर सियासी शोर, आज कांगड़ा में नड्डा और केजरीवाल दिखाएंगे जोर","हिमाचल में इस साल के आखिर में विधानसभा चुनाव (Himachal Assembly Election 2022) होने हैं लेकिन हिमाचल में सियासी शोर अभी से सुनाई दे रहा है. आज बीजेपी के राष्ट्रीय अध्यक्ष जेपी नड्डा और दिल्ली के मुख्यमंत्री अरविंद केजरीवाल हिमाचल के एक ही (Nadda and Kejriwal in Kangra) जिले में होंगे. इस सियासी शोर में दोनों अपना-अपना जोर दिखाएंगे. प्रदेश के सबसे बड़े जिले कांगड़ा पर दोनों की नज़र है और दोनों की कांगड़ा के रास्ते सूबे की सत्ता तक पहुंचना चाहते हैं लेकिन इस राह में दोनों की अपनी-अपनी चुनौतियां हैं. कांगड़ा: हिमाचल में विधानसभा चुनाव साल (Himachal Assembly Election 2022) के आखिर में होने हैं लेकिन सियासत अभी से उबाल मार रही है. आज का दिन प्रदेश में सियासी पारे को और चढ़ा देगा क्योंकि प्रदेश के सबसे बड़े जिले कांगड़ा में दो पार्टियों के मुखिया आमने सामने होंगे. एक पार्टी हिमाचल में सरकार रिपीट करने का दावा कर रही है तो दूसरी नया विकल्प देकर पंजाब की जीत दोहराना चाहती है और दोनों ही दल जानते हैं कि ये कांगड़ा का किला जीते बगैर कतई मुमकिन नहीं है. इस लिहाज से आज कांगड़ा में नड्डा बनाम केजरीवाल का मुकाबला दिलचस्प होगा. कांगड़ा में नड्डा और केजरीवाल- बीजेपी के राष्ट्रीय अध्यक्ष जेपी नड्डा कांगड़ा के दो दिन के दौरे पर हैं. शुक्रवार को रोड शो (JP Nadda Roadshow in Kangra) और जनसभा के बाद नड्डा (JP Nadda rally in kangra) आज धर्मशाला में पार्टी पदाधिकारियों (JP Nadda in Kangra) के साथ आगामी विधानसभा चुनाव की रणनीति बनाएंगे और कार्यकर्ताओं को जीत का मंत्र देंगे. दूसरी तरफ आम आदमी पार्टी के राष्ट्रीय संयोजक और दिल्ली के मुख्यमंत्री अरविंद केजरीवाल शाहपुर के चंबी मैदान (Arvind Kejriwal rally in kangra) में जनसभा को संबोधित करेंगे. इसमें पार्टी के कई आला नेता भी शामिल होंगे. कांगड़ा क्यों है अहम- हिमाचल प्रदेश में कुल 68 विधानसभा सीटें हैं. 12 जिलों वाले प्रदेश में कांगड़ा सबसे बड़ा (why kangra district is important) जिला है. अकेले कांगड़ा में ही 15 विधानसभा सीटें (assembly seats in kangra) हैं, जिनमें से पिछले विधानसभा चुनाव में बीजेपी ने 11 सीटें जीती थी. इसीलिये कहते हैं कि हिमाचल की जीत का रास्ता कांगड़ा से होकर गुजरता है. सभी दल जानते हैं कि सत्ता तक पहुंचने के लिए कांगड़ा का किला भेदना होगा. बीजेपी ने 2017 के विधानसभा चुनाव में 44 सीटें जीतकर सरकार बनाई थी और उसमें 25 फीसदी सीटें कांगड़ा जिले से ही मिली थी. ऐसे में बीजेपी इस जिले में अपने प्रदर्शन को दोहराना चाहेगी. 'आप' की भी कांगड़ा पर नजर- सबसे बड़ा जिला होने के साथ-साथ कांगड़ा की सीमा उस पंजाब से लगती है जहां आम आदमी पार्टी ने बंपर जीत हासिल कर सरकार बनाई है. ऐसे में 15 सीटों वाले जिले में आम आदमी पार्टी अपनी भी हिस्सेदारी देख रही है, जानकार मानते हैं कि आम आदमी पार्टी पंजाब जैसा कमाल हिमाचल में कर पाएगी ये भले दूर की कौड़ी लगता हो लेकिन अगर वो यहां अपनी मौजूदगी दर्ज करा पाती है तो इसके लिए कांगड़ा जिला सबसे मुफीद हो सकता है. अप्रैल महीने में दोनों का दूसरा दौरा- दोनों दलों के लिए हिमाचल की अहमियत का अंदाजा इससे भी लगाया जा सकता है कि अप्रैल महीने में ही बीजेपी के राष्ट्रीय अध्यक्ष जेपी नड्डा और अरविंद केजरीवाल दूसरी बार हिमाचल का दौरा कर रहे हैं. अरविंद केजरीवाल ने 6 अप्रैल को सीएम जयराम ठाकुर के गृह जिले में रोड शो (Kejriwal in Himachal) कर ताकत दिखाई थी, वहीं जेपी नड्डा 9 से 12 अप्रैल तक के चार दिवसीय हिमाचल दौरे (JP Nadda in Himachal) में शिमला और बिलासपुर में संगठन के पदाधिकारियों और कार्यकर्ताओं के साथ चुनाव की रणनीति बनाई थी. दोनों की अपनी-अपनी चुनौती- हिमाचल जेपी नड्डा का घर है जहां पहले से उनकी पार्टी की सरकार है और हिमाचल में फिर से कमल खिलाने की जिम्मेदारी सबसे ज्यादा उनके कंधों पर ही है. पार्टी का राष्ट्रीय अध्यक्ष होने के नाते उनकी साख भी दांव पर है. उधर केजरीवाल दिल्ली और पंजाब के बाद हिमाचल का सिरमौर बनने के लिए निकल पड़े हैं. देखना होगा कि पंजाब की तरह उनका जादू हिमाचल में भी चलता है या फिर यूपी, उत्तराखंड की तरह खाली झोली लेकर वापस लौटते हैं. दरअसल सियासत में सब अपनी-अपनी ढफली पर अपना-अपना राग गाते हैं, हिमाचल में भी दोनों दल अपनी-अपनी जीत का दावा कर रहे हैं लेकिन दोनों की अपनी-अपनी ताकतें और अपनी-अपनी चुनौतियां हैं. जिनसे पार पाकर ही कोई हिमाचल के रण का विजेता बन पाएगा. 'आप' से अपनों को बचाना नड्डा की चुनौती- हर चुनाव में मौजूदा विधायकों के टिकट काटना बीजेपी का स्टाइल रहा है, कई सीटों पर एक अनार और सौ बीमार वाली स्थिति होगी. ऐसे में नेताओं की नाराजगी या बागी होना भी लाजमी है. इस बीच आम आदमी पार्टी ने प्रदेश की जनता ही नहीं नेताओं को भी विकल्प दिया है और बीजेपी के लिए यही सबसे बड़ी चुनौती हो सकती है. कांगड़ा जिले में भी हालात ऐसे ही हैं जहां टिकट के चाहवानों की फेहरिस्त बहुत लंबी है और सभी को टिकट देना मुमकिन नहीं ऐसे में 'आप' कांग्रेस और बीजेपी के नेताओं को अपने पाले में ले सकती है और जेपी नड्डा के लिए 'आप' से अपनों को बचाना ही बड़ी चुनौती होगी. बीजेपी की चुनौती 'आप'- आम आदमी पार्टी ऐलान कर चुकी है कि हिमाचल की सभी 68 सीटों पर उम्मीदवार उतारेगी और उसका कांग्रेस से नहीं बल्कि सीधा मुकाबला बीजेपी से होगा. देशभर में कांग्रेस का प्रदर्शन इसकी सबसे बड़ी वजह है. बीजेपी ने 5 राज्यों में से 4 राज्यों में सरकार बनाकर अपना दम तो दिखाया है लेकिन पड़ोसी राज्य पंजाब में आम आदमी पार्टी के बंपर बहुमत को नकारा नहीं जा सकता. भले पंजाब में बीजेपी आज तक अकाली दल के सहारे लड़ती रही हो और ये दलील देकर भाजपाई बचने की कोशिश भी करें लेकिन दिल्ली के बाद अकेले दम पर पंजाब जीत के बाद आम आदमी पार्टी को कमजोर नहीं आंकना होगा. बीजेपी नेता बयानबाजी में भले आम आदमी पार्टी के भविष्य को नकारते रहें लेकिन पार्टी का थिंक टैंक भी जानता है कि आम आदमी पार्टी को हल्के में नहीं ले सकते. क्योंकि कुछ सीटों पर भी अगर 'आप' ने गणित बिगाड़ दिया तो बीजेपी का मिशन रिपीट का सपना टूट जाएगा. क्या है मिशन रिपीट ?- दरअसल हिमाचल में बीते करीब 4 दशक से कोई भी सियासी दल सरकार रिपीट नहीं कर पाया है और बीजेपी का दावा है कि इस बार मिशन रिपीट होकर रहेगा. 2017 की तरह 2022 में भी हिमाचल में कमल खिलाने का दावा हो रहा है. इसके पीछे सबसे बड़ी वजह है 5 राज्यों के चुनावी नतीजे, खासकर उत्तर प्रदेश और उत्तराखंड, जहां यूपी में भी करीब 4 दशक और उत्तराखंड में राज्य बनने के बाद से पहली बार सरकार रिपीट हो पाई है. दोनों राज्यों में ये कारनामा बीजेपी ने किया है और इसीलिये बीजेपी की बांछे खिली हुई हैं. पंजाब के बाद 'पहाड़' जैसी 'आप' की चुनौती- बीजेपी 5 में से 4 राज्यों में जीत से गदगद है तो आम आदमी पार्टी पंजाब के बाद हिमाचल में सरकार (AAP in Himachal) बनाने का दावा कर रही है. लेकिन जैसे बीजेपी को आप की पंजाब जीत को अनदेखा नहीं करना चाहिए वैसे ही आम आदमी पार्टी के लिए 5 राज्यों के चुनावी नतीजों में बहुत सीख छिपी है. पार्टी को ये भूलना नहीं चाहिए कि जिस पंजाब में उसने सरकार बनाई है वहां वो पिछले करीब एक दशक से एक्टिव थे. 2014 में पार्टी के चारों सांसद पंजाब से ही थे, 2019 लोकसभा चुनाव में आप को एक ही सीट मिली लेकिन वो पंजाब से ही थी. वहीं जब 2017 के पंजाब विधानसभा चुनाव में वो मुख्य विपक्षी दल बनकर उभरे. 2022 तक पंजाब में पार्टी का संगठन भी मजबूत हुआ और भगवंत मान के रूप में चेहरा भी उभरा. ये दोनों ही फिलहाल पार्टी के पास हिमाचल में नहीं हैं. दिल्ली के बाद से ही पार्टी के प्रमुख व रणनीतिकारों ने पंजाब पर फोकस किया हुआ था. पंजाब में जातीय समीकरणों के साथ-साथ कांग्रेस की अंतर्कलह से पार्टी को और मजबूती मिली. किसान आंदोलन के दम पर तैयार पिच पर आम आदमी पार्टी ने जमकर बैटिंग की और वह जीत गई. वहीं यूपी, उत्तराखंड, गोवा और मणिपुर में 'आप' का प्रदर्शन किसी से छिपा नहीं है, पार्टी चारों राज्यों में एक सीट भी नहीं जीत पाई. उत्तराखंड में मुख्यमंत्री का चेहरा भी बुरी तरह से चुनाव हार गया. 'आप' के पास वक्त कम और चुनौती ज्यादा- ऐसे में हिमाचल के सियासी रण की तैयारी के लिए बहुत कम वक्त है और चुनौतियां बहुत ज्यादा. पार्टी के पास फिलहाल कोई भी बड़ा चेहरा नहीं है, कार्यकर्ता और संगठन ने नाम पर गिने चुने लोग हैं. जबकि कांग्रेस और बीजेपी दोनों दलों का हिमाचल में अच्छा खासा संगठन भी हैं और नेता भी. ऐसे में हिमाचल में सरकार बनाने के दावा तो छोड़िये मौजूदा परिस्थिति में आम आदमी पार्टी के लिए हिमाचल में उपस्थिति दर्ज कर पाना भी चुनौती है. कांग्रेस-बीजेपी में 'आप' की सेंधमारी- जब से 5 राज्यों के नतीजे आए हैं तब से हिमाचल के सियासी दलों में भगदड़ मच गई है. खासकर आम आदमी पार्टी ज्वाइ करने के लिए भी होड़ लगी है. हालांकि अब तक कोई बड़ा चेहरा पार्टी के साथ नहीं जुड़ा है. ये भगदड़ आम आदमी पार्टी में देखने को मिली जब उनके हिमाचल के प्रदेश अध्यक्ष ने ही बीजेपी का दामन थाम लिया. ऐसे में जानकार मानते हैं कि आप' हिमाचल के सियासी रण में पहली बार उतर रही है और उसके पास यहां खोने के लिए कुछ नहीं है. बीजेपी-कांग्रेस के नाराज नेताओं पर उसकी नजर होगी लेकिन वो भी जीत की गारंटी नहीं माने जा सकते. ऐसे में अगर इस सियासी उधेड़बुन, शक्ति प्रदर्शन, दिल्ली मॉडल और पंजाब की सरकार का हवाला देकर 'आप' हिमाचल विधानसभा चुनाव में अपनी हिस्सेदारी ले पाती है तो पहली बार में इसे हार नहीं कहा जाएगा. 'आप' की राह पर है बीजेपी ?- दरअसल 15 अप्रैल को हिमाचल दिवस के मौके पर सीएम जयराम ठाकुर ने प्रदेश के हर परिवार को 125 यूनिट मुफ्त बिजली, गांवों में पानी के बिल माफ और बस किराए में महिलाओं को 50 फीसदी छूट का ऐलान कर दिया. जिसके बाद सियासी विरोधियों से लेकर सियासी पंडित तक ने इसे आम आदमी पार्टी मॉडल से जोड़ दिया. जानकार मानते हैं कि केजरीवाल देर-सवेर इस तरह की घोषणाएं हिमाचल में कर ही देते, लेकिन जयराम ठाकुर ने पहले ही ये चाल चल दी और मौके पर चौका लगा दिया. दिल्ली से लेकर पंजाब तक सरकार बनाने और राज्यों में चुनाव प्रचार के दौरान वो मुफ्त बिजली, पानी, शिक्षा, स्वास्थ्य का ऐलान करते हैं. इसे आम आदमी पार्टी दिल्ली मॉडल के नाम से प्रचारित करती रही है. सियासी समर से कांग्रेस गायब- हिमाचल विधानसभा चुनाव को लेकर बीजेपी और आम आदमी पार्टी में बड़े नेताओं का दौर तो जारी है लेकिन कांग्रेस में ऐसी कोई हलचल नजर नहीं आ रही. खेमों में बंटी कांग्रेस के सामने भी कई चुनौतियां हैं, आलाकमान एकजुटता की नसीहत देता रहता है लेकिन कांग्रेसी उस नसीहत की फजीहत करने में देर नहीं लगाते हैं. चुनाव से 6 महीने पहले ही सूबे में सियासी शोर चरम पर पहुंच चुका है, केजरीवाल से लेकर जेपी नड्डा तक दो हफ्ते में दूसरी बार हिमाचल के दौरे पर हैं लेकिन कांग्रेस मानो लापता है. हालांकि कांग्रेस प्रदेश अध्यक्ष कुलदीप राठौर का दावा है कि आने वाले दिनों में कांग्रेस भी जमीन पर दिखेगी और वो खुद कांगड़ा, मंडी समेत कई जिलों का दौरा करेंगे. लेकिन सियासी पंडित बताते हैं कि कांग्रेस का यही रवैया आम आदमी पार्टी को ये कहने पर मजबूर करता है कि उसका मुकाबला बीजेपी से है. इसलिये ऐसा ना हो कि कांग्रेस को तैयारी करते करते ही बहुत देर हो जाए. : जेपी नड्डा का कांगड़ा दौरा, नगरोटा बगवां में किया रोड शो और जनसभा",politics
Lalu Yadav News: हाई कोर्ट ने CBI को हड़काया... सिर्फ लालू यादव के मामले में भेदभाव क्यों? पढ़ें कोर्ट की पूरी सुनवाई हू-ब-हू,"रांची, राज्य ब्यूरो। Lalu Yadav Bail चारा घोटाला मामले में सजायाफ्ता लालू प्रसाद यादव को झारखंड हाई कोर्ट से बड़ी राहत मिली है। जस्टिस अपरेश कुमार सिंह की अदालत ने लालू प्रसाद को सशर्त जमानत की सुविधा प्रदान की है।अदालत ने उन्हें एक-एक लाख रुपये के निजी मुचलके पर रिहा करने का आदेश दिया है। इसके अलावा अदालत जुर्माने की राशि 60 लाख में से 10 लाख रुपये जमा करने का भी निर्देश दिया है। लालू प्रसाद यादव को डोरंडा कोषागार से अवैध निकासी मामले में सीबीआइ कोर्ट ने पांच साल की सजा और 60 लाख रुपये जुर्माना लगाया है। इसके खिलाफ लालू प्रसाद ने अपील दाखिल की थी। सुनवाई के दौरान सुप्रीम कोर्ट के वरीय अधिवक्ता कपिल सिब्बल और देवर्षि मंडल ने अदालत को बताया कि लालू प्रसाद ने इस मामले में अब तक 42 माह जेल में बिताए हैं। जबकि डोरंडा वाले मामले में उन्हें पांच की साल सजा मिली है। ऐसे में सजा की आधी अवधि 30 माह होती है। इसलिए उन्हें जमानत की सुविधा मिलनी चाहिए। सीबीआइ ने इसका विरोध किया। कहा गया कि लालू प्रसाद ने इस मामले में करीब ढाई से तीन माह ही जेल में बिताएं है। उनकी ओर से सीआरपीसी की धारा 427 का मुद्दा उठाया गया। लालू की जमानत के खिलाफ सुप्रीम कोर्ट में एसएलपी दाखिल की गई है। जिसमें उन्हें नोटिस जारी किया गया है। इस पर अदालत ने कहा कि सीबीआइ सिर्फ लालू के मामले में सीबीआइ बार-बार सीआरपीसी की धारा 427 का मुद्दा उठात है। इसके अलावा चारा घोटाले के किसी अन्य सजायाफ्ता में ऐसा नहीं होता है। अदालत ने सीबीआइ की दलील को नहीं मानते हुए लालू प्रसाद को जमानत की सुविधा प्रदान कर दी है। अदालत ने माना कि लालू प्रसाद इस मामले में 40 माह ही जेल में रहे हैं। लालू के अधिवक्ता देवर्षि मंडल ने बताया कि इस मामले में लालू प्रसाद मंगलवार या बुधवार बेल बांड भरा जाएगा। जिसके बाद निचली अदालत से रिहाई का आदेश जारी किया जाएगा। बता दें लालू प्रसाद को चारा घोटाले के पांचों मामलों में जमानत मिल चुकी है। फिलहाल उनका इलाज दिल्ली स्थित रिम्स में चल रहा है। यह है सीआरपीसी 427 इसके तहत अगर एक ज्यादा मामलों में किसी को सजा दी जाती है, तो प्रार्थी की जिम्मेदारी है कि वह कोर्ट को इसकी जानकारी दे कि वह पहले से किसी मामले में सजा काट रहा है और इस मामले में उसके जेल की अवधि को गिना जाए।",politics
"इफ्तार पार्टी: पूर्व मुख्यमंत्री राबड़ी देवी के घर पहुंचे सीएम नीतीश कुमार, तेज प्रताप और तेजस्वी के साथ नजर आए","विस्तार  बिहार की सियासत में शुक्रवार को एक बड़ी तस्वीर देखने को मिली। दरअसल, बिहार के मुख्यमंत्री नीतीश कुमार ने पूर्व मुख्यमंत्री राबड़ी देवी के घर इफ्तार की दावत में शिरकत की। इस अवसर पर तेजस्वी यादव भी मौजूद रहे। इससे पहले तेज प्रताप यादव ने केंद्रीय गृह मंत्री अमित शाह को रोजा इफ्तार पार्टी में शामिल होने का निमंत्रण भेजा था। यह निमंत्रण पत्र उन्होंने सोशल मीडिया पर साझा किया था। पार्टी राबड़ी देवी के आवास 10 सर्कुलर रोड पर हुई। ",politics
"Lalu Yadav: फिर लालू यादव के तारणहार बने कपिल सिब्‍बल, सधी दलीलों से दी सीबीआइ को मात","रांची, राज्‍य ब्‍यूरो। Lalu Prasad Yadav राजद सुप्रीमो लालू प्रसाद यादव को झारखंड हाई कोर्ट से जमानत मिल गई है। एक बार फिर सुप्रीम कोर्ट के वरिष्‍ठ वकील कपिल सिब्‍बल उनके लिए तारणहार साबित हुए। सिब्‍बल की सधी हुई दलीलों के आगे सीबीआइ की एक न चल सकी। और अदालत ने लालू की जमानत याचिका मंजूर कर ली। हालांकि, लालू यादव को अभी जेल से छूटने के लिए एक-एक लाख रुपये का दो निजी मुचलका भरना होगा। इसके अलावा निचली अदालत से लगाई गई 60 लाख रुपये के जुर्माने की राशि में से दस लाख रुपये जुर्माने की राशि सिविल कोर्ट के रजिस्‍ट्रार के यहां जमा कराना होगा। शुक्रवार को झारखंड उच्‍च न्‍यायालय में लालू प्रसाद यादव की ओर से उनकी जमानत याचिका पर बहस करने के लिए सुप्रीम कोर्ट के वरिष्‍ठ वकील कपिल सिब्‍बल ने मोर्चा संभाला। इस क्रम में सीबीआइ और कपिल सिब्‍बल दोनों ने तर्कपूर्ण तरीके से अपनी दलीलें पेश कीं। अदालत ने सीबीआइ के व्‍यवहार पर सवाल उठाते हुए कहा कि सिर्फ लालू यादव के मामले में जांच एजेंसी सीआरपीसी 427 का मुद्दा क्‍यों उठाती है? कपिल सिब्‍बल इससे पहले भी लालू यादव को चारा घोटाला मामले में जमानत दिलाने में महत्‍वपूर्ण भूमिका अदा कर चुके हैं। जस्टिस अपरेश कुमार सिंह की अदालत में आज सुनवाई के दौरान सुप्रीम कोर्ट के वरीय अधिवक्ता कपिल सिब्बल और देवर्षि मंडल ने सीबीआइ की ओर से दी गई सजा की आधी अवधि पूरी न करने की दलील की जमकर काट की। सिब्‍बल ने दस्‍तावेजी सबूत के दम पर कहा कि लालू प्रसाद यादव ने चारा घोटाला मामले में अब तक 42 माह जेल में बिताए हैं। सीबीआइ ने सिब्‍बल की दलीलों का विरोध करते हुए कहा कि लालू प्रसाद यादव ने डोरंडा कोषागार मामले में बमुश्किल तीन माह ही जेल में बिताए है। ऐसे में उनकी जमानत याचिका रद कर देनी चाहिए। सीबीआइ ने तब सीआरपीसी की धारा 427 का हवाला दिया। जिसमें अलग-अलग मामलों में अलग-अलग सजा दिए जाने का प्रविधान है। सीबीआइ ने लालू की जमानत का पुरजोर विरोध करते हुए अपनी दलील में कहा कि लालू यादव की जमानत के खिलाफ जांच एजेंसी की ओर से सुप्रीम कोर्ट में एसएलपी दाखिल की गई है। जिसमें लालू प्रसाद को नोटिस जारी किया गया है। इस पर अदालत ने सीबीआइ को घेरते हुए पूछा कि केंद्रीय जांच एजेंसी आखिर सिर्फ लालू के मामले में ही सीआरपीसी धारा 427 का नाम क्‍यों लेती है। जबकि चारा घोटाल के दूसरे सजायाफ्ता के मामले में सीबीआइ ऐसा नहीं करती। बहरहाल, अदालत ने सीबीआइ की दलील को खारिज करते हुए लालू प्रसाद यादव को जमानत की सुविधा प्रदान कर दी है, अब वे जेल से छूट जाएंगे। हालांकि, कपिल सिब्‍बल की ओर से लालू के 42 माह जेल में रहने की बात भी अदालत ने नहीं मानी। कोर्ट ने कहा कि लालू प्रसाद इस मामले में 40 माह ही जेल में रहे हैं। इधर, लालू के वकील देवर्षि मंडल ने कहा कि मंगलवार को लालू प्रसाद यादव का बेल बांड भरा जाएगा। इसके बाद निचली अदालत से लालू की रिहाई का आदेश जारी होगा। बता दें कि चारा घोटाले के कुल 5 मामलों में लालू प्रसाद यादव सजायाफ्ता हैं। आज की जमानत को मिलाकर अब लालू को सभी 5 मामलों में जमानत मिल चुकी है। फिलहाल लालू दिल्‍ली के एम्‍स में अपनी गंभीर बीमारियों का इलाज करा रहे हैं। उनकी हालत अभी स्थिर बताई जा रही है। पिछले महीने लालू यादव की हालत बिगड़ने पर उन्‍हें रांची के रिम्‍स से मेडिकल बोर्ड की अनुशंसा पर बेहतर इलाज के लिए दिल्‍ली भेजा गया था।",politics
यूपी विधानसभा चुनाव : प्रदेश भाजपा का आकलन- सहयोगी दलों के मुकाबले फायदेमंद रही बसपा,"विस्तार  विधानसभा चुनाव में भाजपा के लिए गठबंधन में सहयोगी अपना दल (एस) और निषाद पार्टी से ज्यादा फायदेमंद बसपा रही। बसपा का जाटव सहित दलित वोट बैंक भाजपा को हस्तांतरित हुआ है। वहीं पश्चिमी यूपी में जाट वोट बैंक पर भाजपा की पकड़ सपा-रालोद गठबंधन से ज्यादा मजबूत साबित हुई है। पार्टी की ओर से विधानसभा चुनाव-2022 को लेकर तैयार की गई रिपोर्ट में इसका खुलासा हुआ है। प्रदेश नेतृत्व ने रिपोर्ट प्रधानमंत्री नरेंद्र मोदी और राष्ट्रीय अध्यक्ष जेपी नड्डा को सौंप दी है। विधानसभा चुनाव में बसपा ने 122 सीटों पर ऐसे उम्मीदवार मैदान में उतारे थे जो कि सपा उम्मीदवार की जाति के ही थे। इनमें 91 मुस्लिम और 15 यादव उम्मीदवार थे। मुस्लिम-यादव (एमवाई) फैक्टर के अनुसार इन सीटों पर सपा की जीत की प्रबल संभावना थी, लेकिन बसपा की ओर से सजातीय उम्मीदवार उतारने का फायदा भाजपा को मिला। नतीजन 122 में से 68 सीटों पर भाजपा ने जीत दर्ज की। पार्टी का मानना है कि फरेंदा, सिराथू सहित करीब एक दर्जन से अधिक ऐसी सीटें हैं जहां कुर्मी वोट भाजपा को नहीं मिला। जबकि कुर्मी वोट बैंक की राजनीति करने वाला अपना दल (एस) भाजपा के साथ था। अपना दल ने 17 सीटों पर चुनाव लड़ा था, इसमें से 12 सीटों पर जीत दर्ज की। इनमें भी दो सीटों पर दो हजार से कम और एक सीट पर पांच हजार से कम अंतर से जीते। जबकि चार सीटें 5 पांच हजार से अधिक और एक सीट दो से पांच हजार के अंतर पर हारी।  वहीं, पूर्वांचल की कुछ सीटों पर निषाद समाज का वोट भी पूरी तरह भाजपा को नहीं मिला। निषाद पार्टी ने नौ सीटों पर चुनाव लड़ा था, इसमें से छह सीटें जीती। शाहगंज से निषाद पार्टी के रमेश सिंह सिर्फ 719 वोटों से जीते। तीन सीटें दो से पांच हजार और एक सीट पांच हजार से अधिक मतों से हारी।  शहरी जाट भाजपा के साथ आए भाजपा की रिपोर्ट में सामने आया है कि पश्चिमी यूपी में जाट मतदाता शहरी और ग्रामीण में बंट गए। शहरी जाट मतदाताओं ने भाजपा को वोट दिया जबकि ग्रामीण क्षेत्रों में कुछ सीटों पर जाटों का रुझान सपा-रालोद गठबंधन की ओर रहा। भाजपा ने 17 जाट उम्मीदवार मैदान में उतारे थे इसमें से दस चुनाव जीते। वहीं सपा-रालोद गठबंधन ने भी 17 जाट उम्मीदवार उतारे थे लेकिन उनके 7 ही जाट उम्मीदवार जीते। इनमे सपा के तीन और रालोद के चार जाट विधायक हैं। अखिलेश-जयंत की जोड़ी का ज्यादा असर नहीं भाजपा ने रिपोर्ट में साफ किया है कि पश्चिमी यूपी में सपा अध्यक्ष अखिलेश यादव और रालोद के प्रमुख जयंत चौधरी की जोड़ी का ज्यादा असर नहीं दिखा। पश्चिमी यूपी में किसान आंदोलन के गढ़ से जुड़ी 30 सीटों पर चुनाव लड़ने के बाद भी रालोद केवल 8 सीटें ही जीत सका। भाजपा ने रिपोर्ट में माना है कि सपा की ओर सवर्ण वोट शिफ्ट हुआ है। सपा ने जहां सवर्ण उम्मीदवार को टिकट दिया था, वहां उम्मीदवार की जाति का सवर्ण वोट सपा को मिला है।  किसान आंदोलन के बाद भी अपेक्षा से अच्छे परिणाम भाजपा का मानना है कि पहले चरण में उन जिलों में चुनाव हुआ था जहां किसान आंदोलन का सबसे ज्यादा असर था। लेकिन वहां भी चुनाव परिणाम भाजपा के लिए अपेक्षा से अधिक अच्छा रहा। भाजपा को पहले चरण में 58 में से 46 सीटों पर जीत मिली। वहीं लखीमपुर में केंद्रीय गृह राज्यमंत्री अजय मिश्रा टेनी के बेटे की कार की टक्कर से किसानों की मौत के बाद हुए हंगामे और आंदोलन के बाद भी लखीमपुर की सभी सीटें भाजपा ने जीती है। विपक्ष का लखीमपुर में खाता तक नहीं खुला।  एमवाई फैक्टर से हारे मुरादाबाद मंडल भाजपा का मानना है कि मुरादाबाद मंडल में सपा के मुस्लिम-यादव (एमवाई) फैक्टर और रालोद के जाट वोट बैंक के कारण भाजपा को अपेक्षित परिणाम नहीं मिला।  सातवें चरण में राजभर और अन्य वोट नहीं मिले भाजपा की रिपोर्ट में स्पष्ट किया गया है कि सातवें चरण में आजमगढ़, मऊ, गाजीपुर में सपा ने भाजपा को इसलिए टक्कर दी क्योंकि इन जिलों में भाजपा को राजभर और अन्य समाजों का वोट नहीं मिला। उल्लेखनीय है कि इन जिलों में मुस्लिम, यादव के बाद निषाद और कुर्मी मतदाता भी बड़ी संख्या में है।",politics
"मातोश्री के पास बीजेपी नेता पर कथित हमला, कंबोज बोले: उद्धव सरकार के भ्रष्टाचार को उजागर करने पर कराया हमला","मुंबई। महाराष्ट्र (Maharashtra) में बीजेपी और शिवसेना (BJP Vs Shiv Sena) में ठनती जा रही है। बीजेपी के एक नेता ने आरोप लगाया है कि मुंबई में एक शादी से घर लौटते समय उन पर शिवसैनिकों ने हमला किया। इस हमले में उनकी गाड़ी बुरी तरह क्षतिग्रस्त हो गई। यह हमला सीएम उद्धव ठाकरे के निवास के पास किए जाने का आरोप है। बीजेपी नेता ने ट्वीट किया है कि वह न डरने वाले हैं न झुकने वाले हैं। क्या आरोप लगाया है बीजेपी नेता ने? बीजेपी नेता मोहित कंबोज (Mohit Kamboj) ने ट्वीट कर जानकारी दी है कि वह एक शादी में शामिल होने गए थे और घर लौटते समय, उनकी गाड़ी रेंज रोवर्स कलानगर इलाके में एक रोड सिग्नल पर रुक गई। कंबोज के अनुसार अचानक सैकड़ों की भीड़ ने उनके वाहन पर हमला किया और उसके शीशे तोड़ दिए और दरवाज़े के हैंडल को क्षतिग्रस्त कर दिया। उन्होंने बताया कि वे लोग लगातार हमलावर थे। वहां मौजूद पुलिस भी कुछ मदद करने में असमर्थ थी। मोहित कंबोज ने कहा, मैं इस तरह की आक्रामकता से डरने वाला नहीं हूं क्योंकि मैं और मेरी पार्टी बीएमसी में शिवसेना के भ्रष्टाचार को उजागर कर रहे हैं और आगे भी करते रहेंगे। कलानगर में मातोश्री स्थित है... कलानगर वह जगह है जहां महाराष्ट्र के मुख्यमंत्री उद्धव ठाकरे (Maharashtra CM Udhav Thackeray) का निजी घर मातोश्री (Mato shri) स्थित है। यहां वर्तमान में शिवसेना के सैकड़ों कार्यकर्ताओं भी जुटे रहते हैं। दरअसल, इन दिनों शिवसैनिकों की संख्या अधिक इसलिए है क्योंकि यहीं पर शनिवार को हनुमान चालीसा का पाठ निर्दलीय सांसद नवनीत राणा (Navneet Rana) करने वाली हैं। निर्दलीय सांसद नवनीत राणा के पति रवि राणा (MLA Ravi Rana) भी विधायक हैं। देवेंद्र फडणवीस ने कहा: भ्रष्टाचार उजागर करने की प्रतिक्रिया है हमला पूर्व मुख्यमंत्री और भाजपा नेता देवेंद्र फडणवीस (Former CM Devendra Fadnavis) ने कहा कि मोहित कंबोज भारतीय पर हमला सत्तारूढ़ महा विकास अघाड़ी सरकार में भ्रष्टाचार को उजागर करने वाली भाजपा की प्रतिक्रिया है। फडणवीस ने ट्वीट किया, ""अगर आप महाराष्ट्र में सरकारी भ्रष्टाचार की बात करते हैं, तो हमले कर यह संदेश दिया जाता है कि मैं तुम्हें मार दूंगा। हालांकि, महा विकास अघाड़ी सरकार के खिलाफ भ्रष्टाचार के खिलाफ लड़ाई नहीं रुकेगी।""",politics
मुजफ्फरपुर में द्योग मंत्री शाहनवाज हुसैन ने कहा- तेजस्वी का ए टू जेड पापा से बबुआ तक में सिमटा,"मुजफ्फरपुर । सूबे के उद्योग मंत्री सह भारतीय जनता पार्टी के राष्ट्रीय प्रवक्ता सैयद शाहनवाज हुसैन ने कहा है कि राष्ट्रीय जनता दल के युवराज तेजस्वी यादव का ए टू जेड पापा से बबुआ तक यानी परिवारवाद में ही सिमटा हुआ है, जबकि भारतीय जनता पार्टी का ए टू जेड है सबका साथ, सबका विकास व सबका विश्वास। उन्होंने कहा कि राजद के जंगलराज को याद कर आज भी लोग सिहर जाते हैं। एक निजी कार्यक्रम में शामिल होने आए मंत्री शाहनवाज ने शुक्रवार को मुजफ्फरपुर परिसदन में मीडियाकर्मियों से कई मुद्दों पर खुलकर बातचीत की। उद्योग मंत्री ने कहा कि केंद्रीय गृह मंत्री अमित शाह बिहार की धरती से इतिहास रचने आ रहे हैं। स्वतंत्रता संग्राम के महानायक बाबू वीर कुंवर सिंह की जयंती पर आयोजित तिरंगा यात्रा ऐतिहासिक होगी। अमृत महोत्सव पर पूरे राज्य से भाजपा कार्यकर्ता जुटेंगे। कहा कि पहले लोग कहते थे कि बिहार में सूई का कारखाना नहीं लग सकता, लेकिन इधर लगातार नए उद्योग लग रहे हैं। पेप्सी के बाद अब पूर्णिया में पहले इथनाल की फैक्ट्री का शुभारंभ मुख्यमंत्री नीतीश कुमार करेंगे। बेला औद्योगिक इलाके को जलजमाव से मुक्ति दिलाने के लिए वहां नाले का निर्माण कराया जा रहा है। मोतीपुर में तेजी से उद्योग लग रहे हैं। फूडपार्क व टेक्सटाइल पार्क पर ध्यान दिया जा रहा है। मंत्री ने खरौना स्थित हीक्योर एग्रो प्लांट के प्रांगण में पौधारोपण भी किया। मौके पर भाजपा नेता देवांशु किशोर, केपी पप्पू, चंदन कुमार, रानू शंकर, राकेश कुमार गुड्डू, अंजू रानी, वीरेन्द्र कुमार आदि उपस्थित थे।",politics
"कांग्रेस में प्रशांत किशोर की एंट्री के पक्ष में अधिकतर पार्टी नेता, पीके के मेगा प्लान पर पार्टी में चर्चा की कसरत पूरी","जागरण ब्यूरो, नई दिल्ली। कांग्रेस के राजनीतिक पुनरुत्थान के लिए चुनावी रणनीतिकार प्रशांत किशोर यानी पीके के 'मेगा प्रस्ताव' पर पार्टी नेताओं के साथ कांग्रेस अध्यक्ष सोनिया गांधी ने चर्चा पूरी कर ली है। पीके के प्रस्ताव का अध्ययन करने के लिए गठित पार्टी की समिति ने भी इसकी समीक्षा कर अपनी रिपोर्ट सौंप दी है। कांग्रेस के कायाकल्प की दशा-दिशा का फैसला करने के लिए हो रही इस कसरत में कुछ एक नेताओं को छोड़कर अधिकतर पार्टी नेता प्रशांत किशोर को कांग्रेस में शामिल करने के पक्ष में हैं। सोनिया और प्रशांत किशोर की बैठक संभव समझा जाता है कि अगले चंद दिनों में सोनिया गांधी की प्रशांत किशोर से मुलाकात होगी जिसके बाद इस चर्चित चुनावी रणनीतिकार की कांग्रेस में एंट्री पर अंतिम फैसला होगा। सूत्रों के अनुसार पीके के कांग्रेस प्लान पर गठित समिति ने अपनी रिपोर्ट गुरूवार को ही पार्टी हाईकमान को सौंप दी है। बड़ी भूमिका को लेकर सवाल पीके की लंबे-चौड़े प्रेजेंटेशन के अध्ययन के बाद अपनी संक्षिप्त रिपोर्ट में इस समिति ने उनके कुछ प्रस्तावों में संशोधन के भी सुझाव दिए हैं मगर बुनियादी रूप से कांग्रेस की 2024 में राजनीतिक वापसी के लिए उनके तैयार किए गए प्लान से सहमति जताई है। इस समिति के मशविरे और सोनिया गांधी की पीके के प्लान पर चर्चाओं के दौरान चुनावी रणनीतिकार की पार्टी में बड़ी भूमिका को लेकर कुछ सवाल जरूर उठाए गए हैं। समिति में कई नेता शामिल खासतौर पर पीके को महासचिव बनाकर अधिक अधिकार दिए जाने पर पार्टी के चंद वरिष्ठ नेताओं ने यह कहते हुए सवाल उठाए हैं कि बाहर से आए व्यक्ति को अचानक ऊंचा ओहदा देने से संगठन के अंदर नेताओं-कार्यकर्ताओं में असहज स्थिति पैदा हो सकती है। पीके के प्लान का अध्ययन करने के लिए गठित समिति में वरिष्ठ नेता एके एंटनी, पी चिदंबरम, दिग्विजय सिंह, जयराम रमेश, अंबिका सोनी, मुकुल वासनिक आदि शामिल थे। सवाल उठाने वालों में एंटनी और दिग्विजय सिंह बताया जाता है कि पीके को बड़ा ओहदा देने को लेकर संशय के सवाल उठाने वालों में एंटनी और दिग्विजय सिंह प्रमुख हैं। दिग्गी राजा ने शुक्रवार को एक इंटरव्यू में चुनावी रणनीतिकार की पृष्ठभूमि के परिप्रेक्ष्य में वैचारिक दृढ़ता की जरूरत पर जोर दिया। हालांकि उन्होंने पीके की पेशेवर काबिलियत की तारीफ करते हुए उनके कांग्रेस में शामिल होने को लेकर सकारात्मक राय भी जाहिर की। कांग्रेस कार्यसमिति के अधिकतर सदस्य, पूर्व कांग्रेस अध्यक्ष राहुल गांधी और उत्तर प्रदेश की प्रभारी पार्टी महासचिव प्रियंका गांधी वाड्रा भी पीके की पार्टी में एंट्री के पक्ष में बताई जाती हैं। महासचिव रणनीति का पद मिलने की संभावना इस लिहाज से प्रशांत किशोर की कांग्रेस में भावी भूमिका की संभावनाएं प्रबल होती दिख रही हैं और इसके मद्देनजर ही उनकी इस भूमिका के स्वरूप को लेकर चर्चाएं तेज हैं। पार्टी के सियासी गलियारों में सीधे कांग्रेस अध्यक्ष को रिपोर्ट करने के मैंडेट के साथ पीके को महासचिव पद देने का विकल्प दिया जा सकता है। बताया जाता है कि कांग्रेस अध्यक्ष की इस मुद्दे पर हुई सलाह-मशविरे की प्रक्रिया के दौरान मध्य प्रदेश कांग्रेस के अध्यक्ष वरिष्ठ नेता कमलनाथ ने पीके को महासचिव रणनीति जैसा पद दिए जाने का सुझाव दिया। अहमद पटेल जैसी भूमिका चाहते हैं पीके वैसे चर्चा यहां तक है कि पीके पार्टी में शामिल होने के बाद अपनी भूमिका कुछ वैसी ही चाहते हैं जैसा कांग्रेस अध्यक्ष के राजनीतिक सलाहकार के तौर पर अहमद पटेल की थी। लेकिन पार्टी में एंट्री के साथ ही पीके को इस तरह की धमाकेदार भूमिका देने को लेकर कांग्रेस के वरिष्ठ नेता सहमत होंगे इस पर संदेह है और ऐसे में महासचिव रणनीति और चुनाव प्रबंधन की जिम्मेदारी देने का विकल्प ही ज्यादा मुफीद माना जा रहा है। बहरहाल इस पर निर्णायक फैसला तो सोनिया गांधी की प्रशांत किशोर से होने वाली अगली मुलाकात के बाद ही होगा।",politics
भाजपा अजा मोर्चा ने फूंका मंत्री कवासी लखमा का पुतला,"जगदलपुर। भारतीय जनता पार्टी अनुसूचित जनजाति मोर्चा ने देश के प्रधानमंत्री नरेंद्र मोदी पर टिप्पणी करने पर आबकारी मंत्री कवासी लखमा का शहर के गोल बाजार चौक पर पुतला दहन किया। अनुसूचित जनजाति मोर्चा के जिला अध्यक्ष महेश कश्यप ने कहा कि प्रदेश के मंत्री को इस तरह की बातें करना शोभा नहीं देता। उन्होंने देश के प्रधानमंत्री नरेंद्र मोदी का अपमान किया है। आज पूरा बस्तर अपने आप को शर्मसार महसूस कर रहा है। कवासी लखमा का बयान समझ से परे है। केंद्रीय मंत्री का बस्तर प्रवास का मतलब पिछड़े जिले को ठीक करना है। केंद्र ने 114 आकांक्षी जिले घोषित किए हैं। इनमें दस जिले छत्तीसगढ़ के आते हैं। उन्हीं जिले का दौरा केंद्र सरकार के मंत्री कर रहे हैं। हमारा बस्तर कैसे आगे बढ़े यह हमारे प्रधानमंत्री की सोच है। केंद्र सरकार की योजनाओं के ही दम पर प्रदेश सरकार में विकास कार्य हो रहे हैं। इस अवसर पर दिनेश कश्यप, किरण सिंह देव, केदार कश्यप, रूप सिंह मंडावी, संतोष बाफना, अविनाश श्रीवास्तव, मनीराम कश्यप रोशन झा, राजपाल कसेर, सुरेश कश्यप, भुनेश्वर ध्रुव, बसंत कश्यप, सुखदेव मंडावी, नितेश जोशी, अनिमेष चौहान, अभिषेक तिवारी, आनंद झा, चंद्रकांत भंडारी, कमल पटवा सहीत भाजपा कार्यकर्ता मौजूद थे । लखमा के कंधे पर बंदूक रख चला रहे मुख्यमंत्री भूपेश : केदार प्रधानमंत्री नरेंद्र मोदी को लेकर प्रदेश सरकार के आबकारी एवं उद्योग मंत्री कवासी लखमा के बयान पर भाजपा ने निशाना साधा है। भाजपा के प्रदेश प्रवक्ता व पूर्व मंत्री केदार कश्यप के हवाले से शुक्रवार को बस्तर जिला भाजपा के मीडिया प्रभाग से जारी बयान में मंत्री कवासी लखमा से अपने बयान के लिए माफी मांगने की मांग की गई है। बयान में केदार कश्यप ने कड़ी भाषा प्रयोग करते हुए कई बातें कही है। उन्होंने आरोप लगाया कि मुख्यमंत्री भूपेश बघेल, कवासी लखमा के कंधे पर बंदूक रखकर चला रहे हैं। कवासी लखमा भी लगातार अमर्यादित और अशोभनीय बयान दे रहे हैं। खुद को अनपढ़ मंत्री बताने वाले मंत्री लखमा की जुबान कांग्रेस के गांधी परिवार के सदस्यों के बारे में बयान देते हुए नहीं फिसलती। केदार कश्यप ने कहा है कि प्रधानमंत्री व भाजपा के अन्य मंत्री नेताओं के बारे में उनके बयान अभद्र हो जाते हैं। आलोचना होने पर कभी जुबान फिसलने का बहाना तो कभी अनपढ़ होने की बात सामने रख देते हैं। केदार कश्यप ने कहा है कि मुख्यमंत्री भूपेश बघेल जो बयान खुद नहीं दे सकते उसे लखमा के मुंह से दिलवा देते हैं। सहयोगी मंत्रियों के अभद्र बयानों को लेकर मुख्यमंत्री या अन्य किसी कांग्रेस नेता ने कभी खेद नहीं जताया। मंत्री सरकार के चेहरे होते हैं और उनके बयान सरकार के बयान माने जाते हैं।",politics
"बोर्ड की बैठक अवैध, निगम में वित्तीय संकट","मुजफ्फरपुर, मुख्य संवाददाता। नगर आयुक्त ने शुक्रवार को कहा कि जिस बोर्ड की बैठक में कई योजनाओं को पास किया गया, उसमें बजट को अनुमति नहीं दी गई। इससे सारी योजनाओं पर भी पानी फिर गया। अब बजट पास हुए बगैर कोई योजना कार्यान्वित नहीं की जा सकती। नगर आयुक्त विवेक रंजन मैत्रेय ने कहा कि निगम में वित्तीय संकट उत्पन्न हो गया है। किसी भी योजना के लिए अब कोई राशि नहीं है और पुरानी योजनाएं भी राशि के अभाव में ठप हो गई हैं। उन्होंने कहा कि इसकी सूचना मैंने मुख्यालय को भेज दी है। उन्होंने कहा कि बोर्ड की पिछली बैठक इसलिए अवैध हो गई कि एक तरफ बोर्ड ने कई योजनाओं को मंजूरी दी, लेकिन दूसरी तरफ इसके लिए बनाए गए बजट को ही नकार दिया। ऐसे में बोर्ड के सारे निर्णय स्वत: निरस्त हो गए। उन्होंने कहा कि बोर्ड की बैठक से पहले बजट पर मंथन के लिए स्टैंडिंग कमेटी की बैठक कर ली गई थी। स्टैंडिंग कमेटी ने बजट व प्रस्तावों पर कोई आपत्ति दर्ज नहीं की। ऐसे में बोर्ड से बजट पास होना मात्र औपचारिकता रह गई थी, जिसे पास किया जाना चाहिए था, लेकिन ऐसा हुआ नहीं और हंगामे की स्थिति खड़ी हो गई व बजट को रोक लिया गया। उन्होंने बताया कि वित्तीय वर्ष की शुरुआत को देखते हुए उन्होंने आचार संहिता खत्म होते ही नौ अप्रैल को बोर्ड की बैठक का प्रस्ताव दिया था, जिसे मंजूरी नहीं दी गई। इसके बाद बोर्ड की बैठक 19 अप्रैल को बुलाई गई और इसमें भी बजट को अस्वीकृत कर दिया गया। उन्होंने कहा कि बजट पास कराना मेयर का उत्तरदायित्व है। इसमें प्रशासन की कोई भूमिका नहीं है। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"राजद की इफ्तार पार्टी में तेजस्वी और राबड़ी ने नीतीश की अगवानी की, चिराग ने पैर छूकर लिया आशीर्वाद","पटना, 22 अप्रैल (भाषा) बिहार की पूर्व मुख्यमंत्री राबड़ी देवी के पटना स्थित आवास पर शुक्रवार को इफ्तार पार्टी का आयोजन किया गया, जो देखते-देखते ही बड़े राजनीतिक कार्यक्रम में तब्दील हो गई।  मुख्यमंत्री नीतीश कुमार अपने सुरक्षा कर्मियों के साथ राबड़ी के आवास से महज कुछ दूर स्थित निवास से पैदल ही आए और वहां मौजूद लोग याद करने लगे कि वह आखिरी बार कब अपनी पूर्ववर्ती के आवास पर आए थे, जो उनके धुर विरोधी व राजद सुप्रीमो लालू प्रसाद यादव की पत्नी हैं। राजनीतिक कटुता के बावजूद सामाजिकता के दर्शन हुए और पार्टी के संभावित उत्तराधिकारी तेजस्वी यादव सहित राबड़ी के पूरे परिवार ने मुख्यमंत्री का गर्मजोशी से स्वागत किया। नीतीश जैसे ही अपने स्थान पर बैठे, चिराग पासवान, जो उनसे कुछ समय पहले ही वहां पहुंचे थे, ने पैर छूकर उनका आशीर्वाद लिया। जो लोग चिराग को नीतीश पर हमले करते देखते आए हैं, वे इस दृश्य को देखकर शायद ही अपनी आखों पर विश्वास कर पाए होंगे। नीतीश ने इफ्तारी ग्रहण की और इस दौरान लालू प्रसाद के बड़े बेटे तेज प्रताप यादव उनके बगल में बैठे थे। दोनों के नजदीक लालू के परिवार के अन्य सदस्य भी बैठे नजर आए, जिनमें उनकी बड़ी बेटी और राज्यसभा सदस्य मीसा भारती भी शामिल थीं। इस घटना के बाद उम्मीद के अनुरूप सोशल मीडिया पर कयासों का दौर शुरू हो गया। लोग इसे बिहार में बड़े राजनीतिक उलटफेर का संकेत बताने लगे। भाषा धीरज पारुल पारुल यह खबर ‘भाषा’ न्यूज़ एजेंसी से ‘ऑटो-फीड’ द्वारा ली गई है. इसके कंटेंट के लिए दिप्रिंट जिम्मेदार नहीं है.",politics
"नीतीश कुमार से बातचीत के बाद तेजप्रताप ने कहा- सरकार बनाएंगे, तेजस्वी होंगे CM","पटना. रमजान के इस पावन माह में लालू यादव के घर इफ्तार पार्टी का आयोजन पिछले कई वर्षों से होता आया है. इस परंपरा को लालू की पत्नी राबड़ी देवी ने बदस्तूर जारी रखा है. आज लालू यादव की गैरमौजूदगी में राबड़ी देवी ने अपने सरकारी 10 सर्कुलर आवास पर रोजेदारों के लिए इफ्तार पार्टी का आयोजन किया, जिसमें मुख्यमंत्री नीतीश कुमार से लेकर उद्योग मंत्री शाहनवाज हुसैन, कांग्रेस के प्रदेश अध्यक्ष मदन मोहन झा, चिराग पासवान समेत कई सियासी हस्ती शामिल हुए. इन सियासी हस्तियों के अलावा बड़ी संख्या में रोजेदार भी इस इफ्तार पार्टी में पहुंचे और यहां आकर अपना रोजा खोला. इसके बाद इन रोजेदारों ने देश दुनिया की बेहतरी की कामना की. मुख्यमंत्री नीतीश कुमार जब राबड़ी आवास पहुंचे, तब लालू परिवार ने उनका गर्मजोशी के साथ स्वागत किया. तेजप्रताप से लेकर मीसा भारती राबड़ी देवी और तेजस्वी यादव ने नीतीश कुमार के साथ काफी देर तक बातचीत की. नीतीश कुमार से हुई बातचीत को लेकर जब न्यूज18 ने तेजप्रताप से पूछा तो उन्होंने कहा कि सियासी बातें हुई हैं. हमलोग सरकार बनाएंगे तेजस्वी मुख्यमंत्री बनेंगे. हालांकि उनसे जब यह जानने की कोशिश की कि क्या नीतीश कुमार उस सरकार का हिस्सा होंगे तो इसपर तेजप्रताप ने कहा कि इसका जवाब उनसे लीजिए, वैसे हमलोग मिलकर सरकार बनाएंगे. चिराग पासवान ने मुख्यमंत्री नीतीश कुमार के पैर छूकर आशीर्वाद लिया तो तेजस्वी ने चिराग से पूछा दिया – कब ले चलेगा अपनी बारात. तेजस्वी यादव की तरफ से चिराग पासवान से पूछे गए इस सवाल ने इफ्तार की इस दावत को और खुशनुमा बना दिया. मुख्यमंत्री नीतीश कुमार से लेकर पूर्व मुख्यमंत्री राबड़ी देवी, मीसा भारती और यहां तक की तेजस्वी की पत्नी राजश्री ने भी इस सवाल पर जोर का ठहाका लगाया. वहीं चिराग पासवान ने अपने राजनीतिक चाचा मुख्यमंत्री नीतीश कुमार से शरमाते हुए कहा कि कम से कम आप तो मुझे इस मुद्दे पर बचाइए. चिराग का इतना भर कहना था कि नीतीश कुमार फिर से मुस्कुराते नजर आए, जबकि राबड़ी देवी और मीसा भारती ने कहा – हां, अब तो देर मत करो, जल्दी दुल्हनिया को घर ले आओ. तब चिराग ने कहा कि यह मम्मी का काम है, वही इस काम को करेंगी.",politics
DNA: बोरिस को भायी मोदी की 'मित्र कूटनीति'!,ब्रिटेन के प्रधानमंत्री बोरिस जॉनसन और भारतीय प्रधानमंत्री नरेंद्र मोदी के बीच राजधानी दिल्ली के हैदराबाद हाउस में मुलाकात हुई. इस दौरान बोरिस जॉनसन ने पीएम मोदी को अपना खास दोस्त बताया. साथ ही उन्होंने कहा कि जिस तरह से भारत में उनका स्वागत हुआ उससे उन्हें बेहद खुशी हुई है और वो तेंदुलकर और अमिताभ की तरह महसूस कर रहे हैं.,politics
"लखनऊ : रामदास आठवले ने कहा, यूपी में नहीं बचा है बसपा का जनाधार, आरपीआई बनाएगी एक करोड़ नए सदस्य","विस्तार  केंद्रीय सामाजिक न्याय व अधिकारिता मंत्री और रिपब्लिकन पार्टी ऑफ इंडिया (आरपीआई) के प्रमुख रामदास आठवले ने कहा कि उत्तर प्रदेश में बसपा का जनाधार अब न के बराबर हो गया है। विधानसभा चुनाव में बसपा ने सिर्फ एक सीट जीती है, वह भी उम्मीदवार ने अपने दम पर जीती है। उन्होंने कहा कि बसपा की हालत खराब हो गई है और बसपा सुप्रीमो मायावती का पहले वाला सम्मान भी नहीं बचा है। आरपीआई यूपी में एक करोड़ नए सदस्य बनाएगी। वह खुद यूपी में लगातार दौरा करेंगे। योजना भवन में शुक्रवार को प्रेस वार्ता में आठवले ने कहा कि जब तक प्रधानमंत्री नरेंद्र मोदी हैं, तब तक कांग्रेस व राहुल गांधी आगे नहीं बढ़ पाएंगे। शिवपाल यादव और आजम खां सपा छोड़कर जा रहे हैं। शिवपाल भाजपा के साथ रहेंगे तो अच्छा होगा। उन्होंने कहा कि आज तक आपने बहन को देखा है अब भाई को देखिए। आरपीआई दलितों की समस्या हल करने की कोशिश करेगी। आठवले ने कहा कि महाराष्ट्र नवनिर्माण सेना के प्रमुख राज ठाकरे ने उन्हें धमकी दी है, लेकिन वह डरने वाले नहीं हैं। महाराष्ट्र सरकार को राज ठाकरे के खिलाफ कड़ी कार्रवाई करनी चाहिए। आरपीआई महाराष्ट्र में भाजपा के साथ मिलकर चुनाव लड़ेगी।  यूपी की सत्ता में मिलनी चाहिए भागीदारी आठवले ने कहा कि भाजपा ने विधानसभा चुनाव में हमारी ताकत को कम आंका। आरपीआई ने चुनाव नहीं लड़ा, लेकिन भाजपा को समर्थन किया। उन्होंने कहा कि उनकी पार्टी को यूपी में भी सत्ता में भागीदारी मिलनी चाहिए।",politics
"देवेन्द्र वत्स ने तोड़ा कांग्रेस से नाता, बोले-अपनी-अपनी डफली लेकर अपना-अपना राग अलाप रहे नेता",ऊना (विशाल): कांग्रेस पार्टी में अव्यवस्थाएं हावी होने का आरोप लगाते हुए पिछले 35 वर्षों से कांग्रेस पार्टी में विभिन्न पदों पर काबिज रहे और मौजूदा समय में ऊना जिला कांग्रेस कमेटी उपाध्यक्ष रहे देवेन्द्र वत्स ने न केवल अपने सभी पदों से इस्तीफा दिया है बल्कि कांग्रेस की प्राथमिक सदस्यता को भी त्याग दिया है। पूर्व मुख्यमंत्री स्वर्गीय वीरभद्र सिंह के खासमखास रहे वत्स ने पंजाब केसरी से बात करते हुए कहा कि वीरभद्र सिंह ने हिमाचल में कांग्रेस को मजबूत रखा था लेकिन उनके स्वर्गवास के बाद कांग्रेस पार्टी के ऐसे हालात बने हैं कि उससे अव्यवस्थाएं पैदा हुई हैं। अब कांग्रेस के नेता अपनी-अपनी डफली लेकर अपना अपना राग अलाप रहे हैं। वत्स ने कहा कि हिमाचल में नेतृत्व भी तय नहीं हो पाया है कि कौन चुनाव लड़ेगा और कौन चुनाव लड़वाएगा? किसके नेतृत्व में हिमाचल में कांग्रेस आगे बढ़ेगी यह केंद्रीय नेतृत्व भी तय नहीं कर पाया है। कांग्रेस के हिमाचल में इन हालातों को देखते हुए उन्होंने कांग्रेस पार्टी को छोडऩे का फैसला लिया है। गौरतलब है कि देवेन्द्र वत्स की हाल ही में मंडी में हुई आम आदमी पार्टी की रैली में शिरकत करने की भी फोटो वायरल हुई थी। वत्स का कहना है कि उन्होंने आम आदमी पार्टी की सदस्यता नहीं ली है और उनका मंडी में व्यावसायिक टूअर लगता रहता है तथा व्यवसाय के सिलसिले में वह मंडी आते-जाते रहते हैं। इसी दौरान ऊना से गए कुछ परिचितों के साथ उनकी फोटो खींची गई थी।,politics
"Bihar: तेजस्वी की इफ्तार पार्टी के साइड इफेक्ट, तेजप्रताप का दावा, नीतीश से सियासी बातचीत शुरू, जल्द बनेगी तेजस्वी सरकार","नीतीश कुमार ( Nitish kumar ) के तेजस्वी यादव की इफ्तार पार्टी में शामिल होने के बाद बिहार की राजनीति गरम हो गई है. चाचा के भतीजे के घर आने के बाद कहा जा रहा है कि बिहार एनडीए में सबकुछ सही नहीं है और जल्द बिहार में कुछ बड़ा हो सकता है. इधर नीतीश कुमार के राबड़ी आवास इफ्तार पार्टी में पहुंचने के बाद लालू प्रसाद के बड़े लाल तेजप्रताप यादव (Tejpratap yadav) ने कहा है कि एक बार फिर से नीतीश कुमार के साथ सियासी बातचीत का दौर शुरू हो चुका है और तेजस्वी यादव की सरकार बन सकती है. तेजप्रताप ने कहा कि तेजप्रताप ने कहा कि राजनीति में उथल पुथल होते रहता है. एंट्री का बोर्ड लगाए तो नीतीश चाचा आज घर पर आ गये. हमने तेजस्वी को अर्जुन घोषित कर दिया है हम कृष्ण की भूमिका में हैं. सरकार हम बनाएंगे खेला तो होगा ही. साथ बैठे थे नीतीश और तेजप्रताप तेज प्रताप यादव ने कहा कि चाचा नीतीश कुमार से उनकी बात हो गई है, जल्दी ही तेजस्वी यादव बिहार के मुख्यमंत्री बनेंगे. लालू प्रसाद के बड़े बेटे ने कहा कि चाचा खुश हैं और पूरी रणनीति की जानकारी भी वे समय आने पर साझा कर देंगे. दरअसल, इफ्तार पार्टी में तेज प्रताप यादव और नीतीश कुमार बिल्कुल करीब बैठे थे. इस दौरान दोनों के बीच बातचीत भी हुई. तेजस्वी ने नहीं किया खंडन इधर नीतीश कुमार के इफ्तार पार्टी में शामिल होने पर तेजस्वी यादव ने कहा कि इफ्तार के लिए उन्होंने सभी दलों के नेताओं को निमंत्रित किया था. नीतीश कुमार भी इसमें शामिल हुए. इससे पहले तेजस्वी यादव से जब पूछा जाता था कि क्या वह नीतीश कुमार के साथ जा रहे हैं तो उनका जवाब रहता था अब नीतीश कुमार के साथ जाने का सवाल ही नहीं उठता है. लेकिन शुक्रवार को उन्होंने इसपर कोई सीधा जवाब नहीं दिया. बिहार की राजनीति में चर्चे शुरू दरअसल शुक्रवार को सीएम नीतीश कुमार तेजस्वी यादव के इफ्तार पार्टी में उनके घर पहुंचे थे. नीतीश कुमार पैदल ही राबड़ी आवास पहुंचे थे. नीतीश कुमार के इफ्तार पार्टी में पहुंचने पर तेजस्वी यादव और तेजप्रताप यादव ने उनका गेट पर जाकर स्वागत किया था और उन्हें अपने साथ लेकर आए थे. शनिवार को अमित शाह के दौरे से पहले नीतीश कुमार के इफ्तार पार्टी में शामिल होने के बाद बिहार राजनीति में चर्चा तेज है. कहा जा रहा है कि नीतीश कुमार एकबार फिर महागठबंधन में शामिल हो सकते हैं.",politics
"Lalu Yadav Bail : महागठबंधन में एंट्री की आस में बैठे मुकेश सहनी ने लालू की जमानत को बताया सत्य की जीत, चिराग ने भी जाहिर की खुशी","महागठबंधन में एंट्री की जुगाड़ में लगे मुकेश सहनी ( Mukesh sahni ) ने लालू प्रसाद (Lalu prasad) को जमानत मिलने को सत्य की जीत बताया है. विकासशील इंसान पार्टी सुप्रीमो और बिहार के पूर्व मंत्री मुकेश सहनी ने शुक्रवार को चारा घोटाला के एक मामले में झारखंड उच्च न्यायालय से लालू प्रसाद को जमानत मिलने पर कहा कि सत्य कुछ समय के लिए परेशान हो सकता है. लेकिन पराजित नहीं. आज यह फिर से साबित हो गया. पिछले कुछ दिनों से लालू प्रसाद की तारीफों की पुल बांधने वाले मुकेश सहनी ने कहा कि आज आरजेडी के लिए यह खुशी का दिन है. इफ्तार पार्टी के दिन लालू प्रसाद को जमानत मिली है. मुकेश सहनी ने कहा कि आरजेडी सुप्रीमो को जमानत मिलना ना केवल उनके पार्टी के कार्यकर्ताओं और नेताओं के लिए खुशी की बात है बल्कि इससे सामाजिक न्याय की लड़ाई और ज्यादा मजबूत होगी चिराग ने जाहिर की खुशी मुकेश सहनी ने कहा कि लालू यादव के बाहर आने से उनसे बहुत कुछ सीखने के लिए मिलेगा. वहीं चिराग पासवान नें भी लालू प्रसाद को जमानत मिलने पर खुशी जाहिर की है.लोक जनशक्ति पार्टी (रामविलास) के अध्यक्ष चिराग पासवान ने जमानत मिलने पर खुशी जाहिर करते हुए कहा कि हम सभी लालू प्रसाद की सेहत को लेकर चिंतित रहते हैं. चिराग ने कहा कि लालू प्रसाद को जमानत मिली है तो यह न्यायपालिका का काम है. हमें इस बात की खुशी है कि आरजेडी सुप्रीमो अपने परिवार के साथ रहेंगे तेजप्रताप ने कहा न्याय यात्रा से मिली बेल वहीं लालू प्रसाद को बेल मिलने पर उनके बड़े बेटे तेजप्रताप ने कहा कि छात्र जनशक्ति परिषद ने पूरे बिहार में न्याय यात्रा निकाली. इसका ही परिणाम है कि लालू यादव को आज बेल मिली है. तेजप्रताप ने कहा कि वे भागवान कृष्ण, शिव और मां दुर्गा की पूजा कर उनसे लालू यादव की बेल के लिए मन्नतें मांगीं थी जिसका फल आज मिला तेजप्रताप ने भागवत गीता का एक श्लोक पढ़ते हुए कहा कि जब-जब संसार में राक्षस जन्म लेता है, तो उसे संहार करने के लिए भगवान धरती पर अवतरण लेते हैं.",politics
राजस्थान के रास्ते प्रियंका गांधी जाएंगी अब राज्यसभा,"कांग्रेस पार्टी उत्तरप्रदेश प्रभारी प्रियंका गांधी वाड्रा को राज्यसभा भेजने की तैयारी कर रही है। कांग्रेस पार्टी में राजस्थान में राज्यसभा चुनावों की तैयारियां शुरू हो चुकी हैं। प्रदेश में राज्यसभा की 10 सीटों में से 4 सीटों के लिए चुनाव होने वाले हैं, जोकि आगामी 4 जुलाई को खाली होने वाली हैं। ऐसे में कांग्रेस पार्टी उपयुक्त चेहरे की तलाश कर रही है। पार्टी अब तक जिन नामों पर विचार कर रही है, उनमें प्रियंका गांधी वाड्रा के साथ-साथ उनके पति रॉबर्ट वाड्रा, पूर्व वित्तमंत्री पी चिदंबरम के नाम पर विचार किया जा रहा है।  हालांकि जिन सीटों पर चुनाव हो रहे हैं। कांग्रेस की तरह से एक नाम सबसे ज्यादा चौंका देने वाला है और वो नाम है पार्टी महासचिव प्रियंका गांधी वाड्रा का। इन सभी चारों सीटों पर फिलहाल भाजपा का कब्जा है लेकिन पार्टी को चुनाव में नुकसान होने वाला है। साल 2018 में राजस्थान की बदलती हुई सत्ता के चलते इन 4 में से 3 सीटों में ये साफ है। 4 में से 2 सीटें कांग्रेस को तो एक भाजपा को मिलने की पूरी संभावना है लेकिन एक सीट किसके पाले में जाती है, ये साफ नहीं है।  खासबात ये है कि प्रियंका गांधी वाड्रा के राजस्थान के रास्ते राज्यसभा जाने से अशोक गहलोत और सचिन पायलट के बीच की दूरी जरूरत थोड़ी कम हो सकती है। हाल ही में कांग्रेस अध्यक्षा सोनिया गांधी की सचिन पायलट से मुलाकात के 3 घंटे मुलाकात की थी जिसके बाद सचिन ने कहा कि 2 साल पुरानी कमेटी को लेकर उनकी कांग्रेस अध्यक्ष से चर्चा हुई। जिसके कई राजनीतिक मायने निकाले जा रहे हैं।  हालांकि ये भी कहा जा रहा है कि राजनीतिक गलियारों में चर्चा तो यह है कि रॉबर्ट वाड्रा को कांग्रेस पार्टी छत्तीसगढ़ के रास्ते भी राज्यसभा भेज सकती है। क्योंकि छत्तीसगढ़ की 2 सीटों के लिए चुनाव होने वाला है।",politics
"कांग्रेस की कलह: सिद्धू बोले- माफिया राज के कारण हारी पार्टी, चन्नी ने कहा- प्रदेश अध्यक्ष की भी होती है कुछ जिम्मेदारी","विस्तार  पंजाब कांग्रेस की अंदरूनी जंग खत्म करने और पार्टी को फिर से एकजुट करने के प्रयासों के तहत शुक्रवार को हाईकमान के फैसले पर विधायक राजा वड़िंग ने प्रदेश प्रधान का ओहदा तो संभाल लिया लेकिन इसी दौरान पूर्व प्रधान नवजोत सिंह सिद्धू के एक बयान से पार्टी में नया विवाद छिड़ गया।शुक्रवार को राजा वड़िंग की ताजपोशी से पहले नवजोत सिंह सिद्धू ने मीडिया से बातचीत में कहा कि कांग्रेस पांच साल के माफिया राज के कारण विधानसभा चुनाव हारी।  उन्होंने यह भी कहा कि मुख्यमंत्री तक माफिया में शामिल थे। उल्लेखनीय है कि पंजाब विधानसभा चुनाव में कांग्रेस की करारी हार के लिए पूर्व प्रदेश प्रधान नवजोत सिद्धू की बयानबाजी और धड़ेबंदी को जिम्मेदार ठहराते रहे हैं, जिसके जवाब में सिद्धू ने कभी कुछ नहीं कहा था। शुक्रवार को उन्होंने एक तरफ तो हार का ठीकरा माफिया पर फोड़ दिया तो वहीं पूर्व मुख्यमंत्री चरणजीत सिंह चन्नी पर लगे खनन माफिया से संबंधों के आरोपों को भी फिर से उभारते हुए पार्टी के लिए नया विवाद खड़ा कर दिया। उन्होंने यह भी कहा कि उनकी लड़ाई किसी निजी व्यक्ति से नहीं थी। उन्होंने कहा कि जिस दिन माफिया खत्म होगा, उस दिन पंजाब उठेगा। सियासत को धंधा नहीं बनाया जा सकता। वह आज भी पंजाब के वजूद की लड़ाई लड़ रहे हैं। सिद्धू के उपरोक्त बयान के कुछ देर बाद ही जब मीडिया ने पंजाब मामलों के प्रभारी हरीश चौधरी से प्रतिक्रिया मांगी तो उन्होंने सिद्धू की बयानबाजी पर नाराजगी जाहिर करते हुए कहा कि कांग्रेसियों की बयानबाजी के कारण ही आम आदमी पार्टी सत्ता में आई है। उन्होंने कहा कि कोई भी व्यक्ति पार्टी से बड़ा नहीं है। अनुशासन में नहीं रहने वालों पर पार्टी कार्रवाई करेगी। कांग्रेस में अनुशासन को सबसे ज्यादा तरजीह दी जाती है। हरीश चौधरी ने कहा कि पंजाब कांग्रेस राजा वड़िंग, भारत भूषण और प्रताप बाजवा के नेतृत्व में मजबूत से काम करेगी।  पार्टी प्रधान की भी कुछ जिम्मेदारी होती है: चन्नी इस बीच, चरणजीत सिंह चन्नी ने विधानसभा चुनाव में पार्टी की हार की जिम्मेदारी लेते हुए कहा कि वह मुख्यमंत्री थे और अंत में कांग्रेस ने उन्हें ही अगला मुख्यमंत्री उम्मीदवार भी घोषित किया था। ऐसे में वह कांग्रेस की हार की जिम्मेदारी लेते हैं। इसके साथ ही चन्नी ने सिद्धू का नाम लिए बिना निशाना साधा कि भले ही वह मुख्यमंत्री के तौर पर हार की जिम्मेदारी ले रहे हैं लेकिन पार्टी प्रधान की भी कोई जिम्मेदारी होती है। हालांकि वह इस बारे में ज्यादा कुछ नहीं कहेंगे।  भगवंत मान सरकार के बारे में चन्नी ने कहा कि सूबे में आप की सरकार झूठ बोलकर बनी है। बिजली गारंटी में आप सरकार फेल हुई है, इसलिए अंदाजा लगाया जा सकता है कि आगे यह सरकार क्या करेगी। चन्नी ने कहा कि मैंने मुख्यमंत्री रहते किसानों, रोजगार और शिक्षा के लिए विभिन्न योजनाएं बनाई थीं, अगर आप सरकार उन योजनाओं को ही ठोस ढंग से लागू कर ले तो पंजाब में बदलाव हो सकता है।",politics
दिल्ली भाजपा के नेताओं ने शिक्षा मंत्री धर्मेंद्र प्रधान से मुलाकात की,"नयी दिल्ली, 22 अप्रैल (भाषा) दिल्ली भाजपा के नेताओं के एक समूह ने केंद्रीय गृह मंत्री अमित शाह से भेंट करने के कुछ दिन बाद शुक्रवार को केंद्रीय शिक्षा मंत्री धर्मेंद्र प्रधान से मुलाकात की। पार्टी सूत्रों ने यह जानकारी दी। प्रधान से मुलाकात करने वाले नेताओं में प्रदेश भाजपा अध्यक्ष आदेश गुप्ता भी शामिल थे। जहांगीरपुरी हिंसा, राजेंद्र नगर विधानसभा सीट पर होने वाले उपचुनाव और नगर निकाय चुनावों में मद्देनजर इन बैठकों को अहम माना जा रहा है। इनसे शहर के राजनीतिक मामलों में भाजपा के शीर्ष नेताओं की दखलअंदाजी बढ़ने के संकेत भी मिल रहे हैं। प्रधान से मुलाकात करने वाले नौ नेताओं में भाजपा के सांसद और विधायक शामिल थे। दिल्ली भाजपा के कुछ नेताओं ने कहा कि यह एक औपचारिक मुलाकात थी। हालांकि, सूत्रों ने बताया कि बैठक के दौरान दिल्ली में भाजपा के सामने पेश आने वाली चुनौतियों पर चर्चा की गई। भाषा यश पारुल पारुल यह खबर ‘भाषा’ न्यूज़ एजेंसी से ‘ऑटो-फीड’ द्वारा ली गई है. इसके कंटेंट के लिए दिप्रिंट जिम्मेदार नहीं है.",politics
"प्रशांत किशोर को लेकर 3 घंटे चली दस जनपथ पर बैठक, समिति ने सौंपी रिपोर्ट","सोनिया गांधी की अध्यक्षता में शुक्रवार को चुनावी रणनीतिकार प्रशांत किशोर को लेकर छठे दौर की बैठक हुई। कांग्रेस में शामिल होने को लेकर पीके और शीर्ष नेतृत्व बीच शुक्रवार को करीब 3 घण्टे बैठक चली।  कांग्रेस के नेता और पूर्व मुख्यमंत्री दिग्विजय सिंह ने शुक्रवार को कहा, प्रशांत किशोर के कांग्रेस में शामिल होने को लेकर कोई विरोध नहीं है। खासकर मेरा तो कोई विरोध नहीं है।  दिग्विजय सिंह ने कहा कि प्रशांत किशोर के प्रजेंटेशन में कोई नई बातें नहीं हैं, लेकिन जो बातें हैं, वो अच्छे फार्मेट में हैं। अच्छे सुझाव दिए गए हैं। प्रशांत किशोर के मिशन 2024 से जुड़े प्लान पर एक अच्छा प्रेजेंटेशन दिया फिलहाल हमने अपनी रिपोर्ट कांग्रेस नेतृत्व को सौंप दी है। कांग्रेस अध्यक्ष इस बारे में अंतिम फैसला करेंगी। कांग्रेस के पूर्व अध्यक्ष राहुल गांधी के इस बयान पर कि वो हमेश सत्ता के बीच रहे हैं, लेकिन उनके अंदर सत्ता की लालसा नहीं रही है, दिग्विजय सिंह ने इस पर कहा कि राहुल गांधी ने गलत क्या कहा, उन्होंने यह दिखाया है कि वो सत्ता के लिए सिद्धांतों और प्रतिबद्धताओं से समझौता नहीं करते।  वहीं दूसरी ओर मध्यप्रदेश के पूर्व सीएम कमलनाथ ने कहा कि हम किसी पर निर्भर नहीं रहते हैं। हमारी खुद की तैयारी है और हम बीते 6 महीने से मेहनत कर रहे हैं। मौजूदा वक्त में स्थानीय राजनीति काफी अहम है। अगर गांव-गांव में हमारा संगठन नहीं होगा तो बीजेपी को टक्कर नहीं दे पाएंगे।  उल्लेखनीय है कि सोनिया गांधी ने प्रशांत किशोर की पार्टी में भूमिका को लेकर एक 13 सदस्यीय नेताओं की समिति बनाई थी। इस कमेटी में दिग्विजय सिंह और कमलनाथ भी शामिल हैं। इसके साथ ही एके एंटनी, मल्लिकार्जुन खड़गे, मुकुल वासनिक, अंबिका सोनी, केसी वेणुगोपाल, जयराम रमेश, पी.चिदंबरम, रणदीप सुरजेवाला भी समिति के सदस्य हैं। फिलहाल इस समिति ने प्रशांत किशोर के प्लान पर अपनी रिपोर्ट सोनिया गांधी को दे दी है। अंतिम निर्णय कांग्रेस अध्यक्ष सोनिया गांधी को लेना है। हालांकि ये भी माना जा रहा है कि गांधी परिवार ने पीके के कांग्रेस में आने का रास्ता साफ कर दिया है। मगर उस पर एक आम राय बनाने के लिए वरिष्ठ नेताओं को भी शामिल किया है।",politics
कांगड़ा के चंबी में आप सुप्रीमो अरविंद केजरीवाल की रैली आज,"धर्मशाला (ब्यूरो): आम आदमी पार्टी के राष्ट्रीय संयोजक एवं दिल्ली के मुख्यमंत्री अरविंद केजरीवाल शनिवार को विधानसभा क्षेत्र शाहपुर के चंबी मैदान में जनसभा को संबोधित करेंगे। अरविंद केजरीवाल सुबह 11 बजे गग्गल स्थित कांगड़ा हवाई अड्डे पर पहुंचेगे। यहां से वह सीधे चंबी मैदान के लिए रवाना होंगे। चंबी मैदान में वह संसदीय क्षेत्र कांगड़ा के आम आदमी पार्टी के कार्यकर्ताओं को संबोधित करेंगे। केजरीवाल के दौरे के लिए पार्टी के पदाधिकारी व कार्यकर्ता पिछले कई दिनों से जुटे हुए हैं। यहां बता दें कि एक माह में अरविंद केजरीवाल का हिमाचल प्रदेश में यह दूसरा दौरा है। इससे पूर्व 6 अप्रैल को उन्होंने मंडी में भी रोड शो किया था। आप के प्रदेश चुनाव प्रभारी सत्येंद्र जैन ने कहा कि कांग्रेस व भाजपा के राष्ट्रीय स्तर के नेता हिमाचल में डटे हुए हैं, लेकिन प्रदेश की जनता लगातार आम आदमी पार्टी में अपना भरोसा जता रही है। अब आम आदमी पार्टी की नीतियों से प्रभावित होकर इन्होंने आम आदमी पार्टी का दामन थामा है, जिससे भाजपा और कांग्रेस को करारा झटका लगा है।",politics
मध्य प्रदेश में अमित शाह ने फूंका चुनावी बिगुल,"मध्यप्रदेश में केंद्रीय गृहमंत्री अमित शाह तेंदूपत्ता संग्राहक हो लाभांश वितरित करने के साथ विधानसभा चुनाव का बिगुल फूंक दिया है। उन्होंने इस दौरान आदिवासियों के लिए केंद्र और राज्य सरकार द्वारा चलाई जा रही योजनाओं का सिलसिलेवार ब्यौरा भी दिया और भाजपा को इस वर्ग की हितैषी सरकार बताया।  भाजपा राज्य में आदिवासी वोट बैंक को लुभाने में कोई कसर नहीं छोड़ना चाहती, क्योंकि वर्ष 2018 में हुए विधानसभा चुनाव में पार्टी को इस वर्ग का भरपूर साथ नहीं मिला था। आदिवासी वर्ग के लिए कुल 47 सीटें आरक्षित हैं जिनमें से भाजपा सिर्फ 16 स्थानों पर ही जीत हासिल कर पाई थीं  राज्य में अनुसूचित जनजाति वर्ग की लगभग 20 फीसदी आबादी है और लगभग 80 विधानसभा सीटें ऐसी हैं जहां इस वर्ग के मतदाता निर्णायक है। लिहाजा भाजपा इस वर्ग में अपनी पैठ बनाने की कोशिश में लगी है। यही कारण है कि बीते सात माह में अमित शाह के दो दौरे और प्रधानमंत्री नरेंद्र मोदी का एक दौरा हो चुका है। यह तीनों दौरे इसी जनजाति वर्ग से जुड़े कार्यक्रमों केा लेकर थे।  तेंदूपत्ता संग्राहकों को लाभांश का वितरण करने के लिए आयोजित समारोह में गृह मंत्री अमित शाह ने भाजपा की सरकारों को आदिवासी वर्ग की हितैषी सरकार बताया। साथ ही राज्य सरकार के वन ग्रामों को राजस्व ग्राम में बदलने के फैसले को आदिवासियों को जंगल का मालिक बनाने वाला फैसला बताया।  एक तरफ जहां गृहमंत्री ने आदिवासियों के हित में राज्य और केंद्र सरकार की योजनाओं को गिनाया तो वही पार्टी कार्यालय में संगठन और सत्ता से जुड़े लोगों के साथ बैठक की। अमित शाह ने इस बैठक के दौरान सत्ता और संगठन की नब्ज को टटोली और हिदायतें भी दी। कुल मिलाकर अमित शाह के इस दौरे को विधानसभा चुनाव का बिगुल फूंकने के तौर पर देखा जा रहा हैं।",politics
"बिहार: नीतीश पहुंचे लालू के 'द्वार', अटकलों का बाजार गर्म","बिहार के मुख्यमंत्री नीतीश कुमार लंबे समय के बाद शुक्रवार को लालू प्रसाद यादव के द्वार पर एक बार फिर पहुंचे। भले ही यह मौका दावत-ए-इफ्तार का था, लेकिन मुख्यमंत्री के पहुंचने के बाद राज्य की सियासत का पारा अचानक गर्म हो गया और तरह-तरह की चर्चाएं प्रारंभ हो गई।  हालांकि कोई भी नेता इस मौके को सियासत से जोड़ने की बात नहीं कर रहा। दरअसल, पवित्र रमजान के महीने के मौके पर राजद की ओर से शुक्रवार पूर्व मुख्यमंत्री राबडी देवी के आवास पर दावत-ए-इफ्तार का आयोजन किया गया था। इसके लिए मुख्यमंत्री को भी निमंत्रण भेजा गया।  मुख्यमंत्री भी इस निमंत्रण को स्वीकार करते हुए पैदल ही राबडी आवास पहुंच गए और वहां मुख्यमंत्री की आगवानी राजद के नेता तेजस्वी यादव ने की। इसके बाद मुख्यमंत्री काफी देर तक कार्यक्रम में मौजूद रहे। इस बीच, मीसा भारती, तेजस्वी यादव, तेजप्रताप यादव और राबड़ी देवी मुख्यमंत्री से बात करते नजर आए।  मुख्यमंत्री के राबड़ी आवास पहुंचने के बाद राज्य की सियासत गर्म हो गई। लोगों को इसकी संभावना नहीं थी कि नीतीश राजद से गठबंधन टूटने के बाद फिर से लालू के चौखट पर पहुंचेंगे। लेकिन कहा जाता है कि राजनीति में कुछ भी संभव है। वैसे, सभी नेता इस मुलाकात को इफ्तार पार्टी से जोडने की कोशिश में जुटे हैं।  उल्लेखनीय है कि 2020 विधानसभा चुनाव के बाद नीतीश की पार्टी जनता दल युनाइटेड राज्य में तीसरे नंबर की पार्टी बन गई है। इस चुनाव के बाद भाजपा बडे भाई की भूमिका में है। ऐसे में जदयू को भी मालूम है कि 2025 के संभावित चुनाव के बाद भाजपा नीतीश को फिर से मुख्यमंत्री बनने का मौका नहीं देने वाली है।  बिहार की राजनीति में तीन कोण बने हुए हैं, माना जाता है कि जो भी दो दल साथ आ जाएंगें उनकी सरकार बननी तय है। कहा जा रहा है कि नीतीश कहीं इस इफ्तार के जरिए कहीं फिर से राजद के साथ निकटता तो नहीं बना रहे हैं। वैसे, कहा यह भी जा रहा है कि नीतीश कुमार का कोई भी कदम बेमतलब नहीं होता है। ऐसे में माना जा रहा है कि नीतीश भाजपा पर दबाव बनाने के लिए राजद का यह न्योता कबूल किया हो।  वैसे, राजद की सांसद मीसा भारती कहती हैं कि मुख्यमंत्री के यहां आने को राजनीति से जोडकर नहीं देखा जाना चाहिए। राज्य के सभी दल के नेता यहां आए हैं। यह एक धार्मिक आयोजन है, जिसमें राजनीति नहीं होनी चाहिए।  इधर, भाजपा के नेता शाहनवाज हुसैन भी कहते हैं कि इसमें अटकलों की कोई जरूरत नहीं है।  तेजस्वी की इफ्तार पार्टी पर भाजपा ओबीसी मोर्चा के राष्ट्रीय महासचिव सह बिहार भाजपा प्रवक्ता निखिल आनंद ने कहा कि यह एक व्यक्ति का विशेषाधिकार है कि कौन पार्टी का आयोजन कर रहा है और कौन किस पार्टी में शामिल हो रहा है। हम एक राजनीतिक दल हैं और हमारे पास किसी की इफ्तार पार्टी पर टिप्पणी करने के लिए कुछ भी नहीं है। भारत को विश्वगुरु बनाने के लिए भाजपा इस देश को चौतरफा मजबूत और विकसित करने के लिए लगातार काम कर रही है।  बहरहाल, शनिवार को केंद्रीय गृह मंत्री अमित शाह बिहार आ रहे हैे। उनके आने के एक दिन पहले नीतीश के लालू के चौखट पर फिर से पहुंचने के बाद कयासों का बाजार गर्म है।",politics
"DNA with Sudhir Chaudhary: ये प्रश्न पत्र कम, कांग्रेस पार्टी का प्रशंसा पत्र ज्यादा"," DNA with Sudhir Chaudhary: ये प्रश्न पत्र कम, कांग्रेस पार्टी का प्रशंसा पत्र ज्यादा   DNA with Sudhir Chaudhary: राज्य का शिक्षा बोर्ड, राजस्थान की कांग्रेस सरकार को रिपोर्ट करता है.   यानी राजस्थान में अगर 12वीं कक्षा अच्छे नम्बरों से पास करनी है तो कांग्रेस की तारीफ करना जरूरी है.  Written by - Sudhir Chaudhary | Edited by: Sudhir Chaudhary | Last Updated: Apr 22, 2022, 11:50 PM IST DNA with Sudhir Chaudhary: अगर आपके बच्चे राजस्थान में पढ़ते हैं और अगर उन्हें कांग्रेस का इतिहास नहीं पता तो वो परीक्षा में पास नहीं हो सकते. राजस्थान में इस समय 12वीं कक्षा की बोर्ड परीक्षाएं चल रही हैं. इसी कड़ी में 21 अप्रैल यानी कल वहां Political Science की परीक्षा हुई. इस परीक्षा का जो Question Paper बच्चों को मिला, उसमें 23 में से सबसे ज्यादा छह सवाल कांग्रेस पार्टी को लेकर पूछे गए थे. राजस्थान में कांग्रेस पार्टी की ही सरकार है. इससे आप समझ सकते हैं कि ये प्रश्न पत्र कम, कांग्रेस पार्टी का प्रशंसा पत्र ज्यादा था. राजस्थान के शिक्षा बोर्ड ने तैयार किया ये प्रश्न पत्र ये प्रश्न पत्र राजस्थान के शिक्षा बोर्ड ने तैयार किया था. यानी ये परिक्षाएं केन्द्रीय बोर्ड की नहीं थी. ये परिक्षाएं, राज्य के शिक्षा बोर्ड के अन्तर्गत पढ़ने वाले बच्चों की थी. राज्य का शिक्षा बोर्ड, राजस्थान की कांग्रेस सरकार को रिपोर्ट करता है. यानी राजस्थान में अगर 12वीं कक्षा अच्छे नम्बरों से पास करनी है तो कांग्रेस की तारीफ करना जरूरी है. इस Question Paper में कांग्रेस पार्टी को लेकर कुल 6 सवाल पूछे गए हैं. कांग्रेस से जुड़े ये सवाल पूछे गए इनमें पहला सवाल छात्रों से ये पूछा गया कि.. वो कांग्रेस की सामाजिक और विचारधारात्मक गठबन्धन के रूप में संक्षिप्त विवेचना करें. दूसरा सवाल ये पूछा गया कि 1984 के लोक सभा चुनाव में कांग्रेस ने कुल कितनी सीटें जीती थीं? 1984 के लोक सभा चुनाव में कांग्रेस ने अपने इतिहास की सबसे ज्यादा 404 लोक सभा सीटें जीती थीं. इस प्रश्न पत्र में 1984 में कांग्रेस के प्रदर्शन को लेकर तो सवाल पूछा गया. लेकिन इसमें 2014 और 2019 का जिक्र नहीं किया गया. इस प्रश्न पत्र में कांग्रेस को लेकर तीसरा सवाल ये था कि आजादी के बाद भारत में जो पहले तीन लोक सभा चुनाव हुए, उनमें किस दल का प्रभुत्व रहा? इन तीनों चुनावों में कांग्रेस पार्टी जीती थी. यानी ये सवाल भी कांग्रेस पार्टी को लेकर था. चौथा सवाल ये था कि.. कांग्रेस ने 1967 का आम चुनाव किन परिस्थितियों में लड़ा और इसका क्या जनादेश मिला? पांचवा सवाल ये था कि गरीबी हटाओ का नारा किसने दिया था. इस सवाल के चार विकल्प दिए गए थे, जवाहर लाल नेहरु, लाल बहादुर शास्त्री, इंदिरा गांधी और मोरारजी देसाई. इस सवाल का सही जवाब है इंदिरा गांधी. इंदिरा गांधी ने ही 1971 के लोक सभा चुनाव में गरीबी हटाओ का नारा दिया था. ये प्रश्न पत्र कम, कांग्रेस का प्रशंसा पत्र ज्यादा था इसी Question Paper में एक सवाल 1971 के लोक सभा चुनाव को लेकर भी पूछा गया. ये सवाल था कि आम चुनाव 1971, कांग्रेस की पुनर्स्थापना का चुनाव साबित हुआ. इस कथन की व्याख्या कीजिए. यानी इस प्रश्न पत्र में ना सिर्फ कांग्रेस पार्टी को लेकर सवाल पूछे गए. बल्कि वही सवाल पूछे गए, जो कांग्रेस और नेहरु गांधी परिवार का महिमामंडन करते हैं. मतलब ये कि इन सवालों के जवाब में छात्रों को कांग्रेस पार्टी की विचारधारा और उसके चुनावी प्रदर्शन की तारीफ करनी ही पड़ेगी. बड़ी बात ये है कि इसमें कहीं भी छात्रों ये नहीं पूछा गया कि इंदिरा गांधी ने Emergency के दौरान कितने लोगों को भारत की जेलों में कैद कर दिया था. इसमें वर्ष 1962 के भारत चीन युद्ध में जवाहर लाल नेहरु द्वारा लिए गए गलत फैसलों के बारे में कोई सवाल नहीं पूछा गया. इसमें 1984 के सिख दंगों से जुड़ा भी कोई सवाल शामिल नहीं किया गया. जिससे पता चलता है कि ये प्रश्न पत्र कम, कांग्रेस का प्रशंसा पत्र ज्यादा था. बच्चों को वोटर बनाने का बिजनेस मॉडल ये सवाल 12वीं कक्षा के छात्रों से पूछे गए, जो इस परीक्षा को पास करने के बाद उच्च शिक्षा हासिल करने के लिए कॉलेज में दाखिला लेंगे. समझने वाली बात ये है कि इन बच्चों ने पूरे साल स्कूलों में जो पढ़ा और परीक्षा में इन सवालों के जो जवाब लिखे, वो हमेशा इनके साथ रहेंगे. इनके मन में कांग्रेस पार्टी की एक अच्छी छवि बनी रहेगी. जैसे ही ये 18 साल के होंगे और इन्हें वोट देने का अधिकार मिल जाएगा तो ये एक पार्टी के वोटर बन जाएंगे. यानी इस मामले को जितना कम करके आंका जा रहा है, ये उससे भी ज्यादा गम्भीर है. असल मायनों में ये इन बच्चों को अपना वोटर बनाने का एक बिजनेस मॉडल है. जिसमें शिक्षा का इस्तेमाल किया जा रहा है.",politics
"छत्तीसगढ़ कांग्रेस प्रभारी पी.एल पुनिया का रायपुर दौरा, वरिष्ठ कांग्रेसियों से करेंगे मुलाकात","रायपुर: छ्त्तीसगढ़ कांग्रेस प्रभारी पीएल पुनिया 2 दिवसीय दौरे पर रायपुर पहुंच गए हैं। एयरपोर्ट पर मंत्री शिवकुमार डहरिया, प्रदेशाध्यक्ष मोहन मरकाम, विधायक विकास उपाध्याय के साथ वरिष्ठ कांग्रेसियों ने पहुंचते ही उनका स्वागत किया।  इस दौरान पीएल पुनिया ने कहा कि चुनाव नजदीक आ रहा है इसीलिए बैठकों का दौर और उसका महत्व भी ज्यादा होगा। आज और कल काफी मीटिंग रखी गई है। इसके साथ ही समीक्षा की जाएगी और कई विषयों पर चर्चा की जाएगी, साथ ही साथ वरिष्ठ कांग्रेसियों से भी मुलाकात करेंगे। केंद्रीय मंत्रियों के दौरे पर कहा पीएल पुनिया ने केंद्रीय मंत्रियों के दौरे का जिक्र करते हुए कहा कि छत्तीसगढ़ की समस्याओं का मंत्री कुछ हल निकालें ताकि उनके आने का भी कुछ मतलब निकाले। यहां की समस्याओं को समझें, उसके लिए कुछ काम करें, ताकि उनके दौरे से लाभ हो सकें। लेकिन केवल राजनीतिक दृष्टिकोण से आना और बयानबाजी करना तो इसका कोई मतलब नहीं है। छत्तीसगढ़ में कोयले की समस्या है, उसका हल निकालना चाहिए। छत्तीसगढ़ में भूपेश बघेल के नेतृत्व में सरकार शानदार काम कर रही है, किसान मजदूर पिछड़े वर्ग के लोग सभी लोगों के लिए काम किया जा रहा है और सभी लोग खुशहाल हैं। भाजपा के पास कोई मुद्दा नहीं है और सिर्फ इधर-उधर की बातें करते हैं जो किसी के समझ में नहीं आती है।",politics
तो क्या भाजपा जल्द चुनाव की तैयारी में,"रोहित नागपाल, शिमला। हिमाचल में भाजपा चुनावी रंग में आ गई है। प्रदेश में राष्ट्रीय नेतृत्व की सक्रियता और लगातार चल रही बैठकों से राजनीतिक सरगर्मी तेज हो गई है। सुगबुगाहट है कि चार राज्यों में जीत के बाद भाजपा हिमाचल में भी जल्द विधानसभा चुनाव करवाने के पक्ष में है। बताया जा रहा है कि भाजपा का एक धड़ा भी जल्द चुनाव करवाने के हक में है। तर्क यह है कि चार राज्यों में जीत के बाद पार्टी का कार्यकर्ता उत्साहित है और सकारात्मक ऊर्जा के साथ काम कर रहा है। इसका लाभ चुनाव में मिल सकता है। शिमला नगर निगम का चुनाव जून में तय माना जा रहा है। हिमाचल में विधानसभा चुनाव गुजरात के साथ सितंबर या अक्टूबर में होने प्रस्तावित हैं। हालांकि गुजरात में कई चरणों में मतदान होता है। ऐसे में दोनों राज्यों में चुनाव परिणाम दिसंबर में एक साथ निकाला जा सकता है। भाजपा के राष्ट्रीय अध्यक्ष जेपी नड्डा के दूसरे दौरे और राष्ट्रीय महामंत्री बीएल संतोष की शिमला में हो रही बैठकें कुछ तो संकेत दे रही हैं। अब तक सब कुछ भाजपा के अनुकूल चल रहा है, इसलिए कोई भी राजनीतिक दल ऐसे समय में चुनाव करवाकर सत्ता पर दोबारा कब्जा करना चाहेगा। जून में शिमला नगर निगम चुनाव में कुछ उलटफेर हुआ तो इसका भी नुकसान हो सकता है। नगर निगम चुनाव पर फिलहाल तस्वीर साफ नहीं है। परिसीमन को लेकर मामला न्यायालय में विचाराधीन है। न्यायालय के आदेश के मुताबिक इस पर अभी कोई काम नहीं हो पा रहा है। जून या सितंबर में चुनाव की चर्चा हिमाचल में विधानसभा चुनाव यदि समय पर होते हैं तो सितंबर या अक्टूबर में मतदान हो सकता है। यदि चुनाव समय से पहले होते हैं तो जून के अंत में मतदान हो सकता है। जुलाई से सितंबर के मध्य तक प्रदेश में बरसात काफी होती है। ऐसे में चुनाव आयोग के लिए भी चुनौती साबित होगा। 1998 में वीरभद्र सिंह ने किया था प्रयोग हिमाचल में जल्द चुनाव करवाने का प्रयोग सत्ताधारी दल के लिए सफल नहीं रहा है। हिमाचल में 1998 में तत्कालीन वीरभद्र सरकार ने भी जल्द चुनाव करवाए थे, लेकिन कोई ज्यादा सफलता नहीं मिल पाई और सरकार रिपीट नहीं कर पाई थी।",politics
"Rajasthan: अलवर में तोड़े गए तीनों मंदिरों का फिर से हो निर्माण, BJP सांसद की मांग- दोषी अधिकारियों पर दर्ज हो FIR","राजस्थान (Rajasthan) के अलवर जिले के सराय मोहल्ले में 300 साल पुराना शिव मंदिर ( Alwar Temple Demolished ) तोड़े जाने का मामला गरमा गया है. इस मामले पर बीजेपी सांसद किरोड़ी लाल मीणा की प्रतिक्रिया सामने आई है. उन्होंने इस मुद्दे पर जिला प्रशासन के अधिकारियों से बात की है. बीजेपी सांसद ने बताया कि उन्होंने अधिकारियों से मांग की कि जो भी 3 मंदिर तोड़े गए हैं, उनका पुनर्विकास किया जाना चाहिए. बीजेपी सांसद किरोड़ी लाल मीणा (BJP MP Kiriodi Lal Meena) ने बताया कि प्रशासन उनकी मांग पर सहमत हो गया है. इसके साथ ही बीजेपी नेता ने मंदिर तोड़ने वाले प्रशासनिक अधिकारियों के खिलाफ मामला दर्ज करने की भी मांग की. बता दें कि अलवर में 300 साल पुराना शिव मंदिर तोड़े जाने से लोगों में काफी गुस्सा है. मीडिया रिपोर्ट्स के मुताबिक शिवालय पर जूते पहनकर चढ़ने और कटर मशीन चलाने से हिंदूवादी संगठन गुस्से में हैं. अलवर के राजगढ़ में 300 साल पुराने तीन मंदिर तोड़े जाने का मामला सामने आया है. प्रशासन ने इन पुराने मंदिरों पर बुलडोजर चलवा दिया है. बीजेपी इस घटना का विरोध कर रही है. बता दें कि प्रशासन की कार्रवाई में मंदिर की मूर्तियां खंडित हो गई हैं.दरअसल कार्रवाई के दौरान 300 साल पुराना शिवलिंग भी खंडित हो गया है. स्थानीय लोग विकास के नाम पर साजिश के तहत मंदिर तोड़ने का आरोप लगा रहे हैं. तीनों मंदिरों केपुनर्विकास की मांग वहीं बीजेपी सांसद किरोड़ी लाल मीणा का कहना है कि उन्होंने प्रशासन से इस मुद्दे पर बात की है. उन्होंने तीनों मंदिरों केपुनर्विकास की मांग की है. उनका कहना है कि प्रशासन उनकी मांग पर सहमत है. इसके साथ ही उन्होंने इस तरह की कार्रवाई करने वाले अधिकारियों के खिलाफ भी एक्शन लिए जाने की मांग प्रशासन से की है.",politics
कांगड़ा की राजनीति में केजरीवाल का पहला कदम आज,"रमेश सिंगटा, शिमला। आम आदमी पार्टी (आप) के राष्ट्रीय संयोजक एवं दिल्ली के मुख्यमंत्री अरङ्क्षवद केजरीवाल कांगड़ा की राजनीति में पहला कदम रखेंगे। शनिवार को शाहपुर के चंबी में आप की सफेद टोपी कितनी चमकेगी, इस पर लोगों की ही नहीं सत्ताधारी दल भाजपा, विपक्षी दल कांग्रेस की भी निगाहें रहेंगी। बड़ा सवाल यह कि क्या आप कांगड़ा को राज्य की राजनीति का सिरमौर बन पाएगी या नहीं। प्रदेश की सत्ता का रास्ता इसी जिला से होकर निकलता है। अभी भाजपा में संगठन की कमान हिमाचल निर्माता डा. वाइएस परमार के गृह जिले सिरमौर के पास है। पार्टी के प्रदेशाध्यक्ष सुरेश कश्यप के बहाने दलित वोट बैंक को साधने के प्रयास किए हैं। सरकार में बेशक जिले को तरजीह दी गई है, पर विधानसभा चुनाव में मुख्यमंत्री पद का चेहरा फिर से मंडी से होगा। इसका एलान राष्ट्रीय अध्यक्ष जेपी नड्डा भी कर चुके हैं। कांग्रेस में भी कांगड़ा से भावी मुख्यमंत्री के तौर पर किसी नेता को प्रोजेक्ट करने के आसार नजर नहीं आ रहे हैं। जीएस बाली के देहांत के बाद पूर्व मंत्री सुधीर शर्मा इस दौड़ में कहीं नहीं दिखते हैं। मुख्यमंत्री पद के दावेदारों में कभी हमीरपुर के नादौन से सुखङ्क्षवदर ङ्क्षसह सुक्खू का नाम उछलता है तो कभी मंडी की सांसद प्रतिभा ङ्क्षसह, हरोली से ताल्लुक रखने वाले नेता प्रतिपक्ष मुकेश अग्निहोत्री का नाम चर्चा में आता है। इस स्थिति में आप अपना ध्यान कांगड़ा पर केंद्रित कर सकती है, लेकिन अभी पार्टी के पास भी ऐसा चेहरा नहीं है, जिसके पीछे जनता खड़ी हो। टाल दी ज्वाइनिंग कांगड़ा जिले के दो विधानसभा क्षेत्रों से आप में कई लोगों का शामिल होना प्रस्तावित था जिसे स्थगित कर दिया है। अब कई लोग अगले महीने शामिल होंगे। अभी ध्यान केवल केजरीवाल की रैली को सफल बनाने पर है। मंडी के रोड शो में केजरीवाल लगभग चार मिनट ही बोले, लेकिन चंबी में भाषण लंबा हो सकता है। आप के रणनीतिकार चाहते हैैं कि केजरीवाल स्थानीय मुद्दों पर भी बात करें। रैली के लिए तैयारियां पूरी हैं। भाजपा और कांग्रेस दोनों की राजनीति में कांगड़ा हाशिये पर है। शांता कुमार की अपनी पार्टी में कितनी चलती है, यह सब जानते हैं। कांग्रेस में संगठन की कमान सौंपने की बात उठती है तो कांगड़ा से किसी भी नेता का नाम नहीं आता है। अब आप ही केवल मात्र विकल्प है। -पंकज पंडित, राज्य प्रवक्ता, आम आदमी पार्टी।",politics
मप्रः भाजपा और अन्य दलों के फर्क को समझें कार्यकर्ता : अमित शाह,"- केन्द्रीय गृह मंत्री ने ली पार्टी पदाधिकारियों, वरिष्ठ नेताओं, मंत्रियों की बैठक भोपाल, 22 अप्रैल (हि.स.)। कांग्रेस की स्थापना किसी विचारधारा के आधार पर नहीं बल्कि एक अंग्रेज अफसर ने एक क्लब के रूप में की थी। दूसरी तरफ भाजपा 50 के दशक से ही एक विचारधारा को लेकर चल रही है। इतने साल बीतने के बाद भी हमारे मूल सिद्धांत, हमारी कार्यपद्धति और संस्कृति वही हैं, जिन्हें डॉ. श्यामाप्रसाद मुखर्जी और पं. दीनदयाल उपाध्याय जैसे नेताओं ने रेखांकित किया है। हमारी केन्द्र और राज्य सरकारें गरीब कल्याण के विचार को जमीन पर उतारने का काम कर रही हैं और हमारा नेतृत्व बेदाग है, जिस पर हमें गर्व है। पार्टी कार्यकर्ताओं को भाजपा और अन्य दलों के बीच के इस फर्क को समझना जरूरी है। यह बात केन्द्रीय गृह मंत्री अमित शाह ने शुक्रवार शाम को भोपाल प्रवास के दौरान पार्टी कार्यालय में केन्द्रीय मंत्रियों, पार्टी के राष्ट्रीय पदाधिकारी, वरिष्ठ नेता, प्रदेश पदाधिकारियों एवं प्रदेश शासन के मंत्रियों की बैठक को संबोधित करते हुए कही। हम आंदोलनों की आंच में तपकर निखरे हैं उन्होंने कहा कि देश के स्वतंत्र होते ही कांग्रेस सत्ता में बैठ गयी थी। इसलिए कांग्रेस का आंदोलनों से नाता नहीं रहा। दूसरी तरफ भाजपा राष्ट्र और राष्ट्रवादी विचारधारा को लेकर किए गए आंदोलनों की आंच से तपकर निखरी है। सबसे पहले गोवा की स्वतंत्रता, फिर को कच्छ को भारत में बनाए रखने के लिए आंदोलन किए। गौहत्या पर प्रतिबंध के लिए आंदोलन किया। 1975 में हम आपातकाल के विरूद्ध आंदोलन में शामिल हुए। इसके बाद रामजन्म भूमि आंदोलन, तिरंगा यात्रा और ऐसे ही अनेक आंदोलन पार्टी ने किए हैं, जो हमारी विचारधारा से प्रेरित और उसी पर आधारित है। लेकिन यहां ध्यान देने वाली बात यह है कि इन आंदोलनों का उद्देश्य पार्टी का विस्तार नहीं था बल्कि इन मुद्दों के प्रति जनता में चेतना लाना और कार्यकर्ताओं को इनसे जोड़ना ही पार्टी का लक्ष्य रहा है। शाह ने कहा कि प्रत्येक पार्टी का चरित्र उसकी विचारधारा, कार्यक्रम और नेतृत्व से तय होता है। सांस्कृतिक राष्ट्रवाद और गरीब कल्याण हमारी विचारधारा के मूल हैं। हमारे जैसे नेता किसी पार्टी में नहीं है। यह बात हम गर्व के साथ कह सकते हैं कि हमारे नेतृत्व पर कभी आरोप नहीं लगे और इसलिए हम एक अलग तरह की पार्टी है। बूथ सशक्तिकरण के लिए विचारपूर्वक काम करें उन्होंने कहा कि हमारे नेता स्व. कुशाभाऊ ठाकरे ने संगठन की नींव रखी थी। उन्होंने मध्यप्रदेश में पार्टी संगठन द्वारा चलायी जा रही बूथ विस्तारक योजना की तारीफ करते हुए कहा कि स्व. ठाकरे के जन्मशताब्दी वर्ष पर मध्यप्रदेश में पार्टी संगठन ने बूथ सशक्तिकरण का जो काम हाथ में लिया है, वह पूरी तरह सफल रहा है। प्रदेश नेतृत्व ने कार्यक्रमों की जो रूपरेखा बनायी है वह भी बहुत अच्छी है। केन्द्रीय मंत्री शाह ने कहा कि बूथ सशक्तिकरण के लिए यह जरूरी है कि पार्टी कार्यकर्ता बूथ पर विचारपूर्वक काम करें। किस बूथ पर हम अपेक्षाकृत कमजोर स्थिति में है और वहां मजबूती के लिए क्या किया जाना चाहिए, कौन से समीकरण उस बूथ को प्रभावित करते हैं, किस नेता या कार्यकर्ता को वहां भेजा जाना उचित होगा, इन सभी बातों पर विचार करते हुए योजना बनाएं। उन्होंने कहा कि पार्टी को बूथ पर मजबूत बनाने के लिए हमें मजदूरी नहीं बल्कि योजनाबद्ध तरीके से परिश्रम करना है। उन्होंने पार्टी पदाधिकारियों और नेताओं से आव्हान किया कि सभी 10-10 बूथों की जिम्मेदारी अपने उपर लें। हमारी सरकारों के काम बेजोड़, जीत हमारी ही होगी केन्द्रीय गृह मंत्री ने केन्द्र एवं राज्य सरकारों के काम की प्रशंसा करते हुए कहा कि हमारी केन्द्र और राज्य सरकारें गरीब कल्याण की विचारधारा को जमीन पर उतारने के लिए अभूतपूर्व काम कर रही है। प्रधानमंत्री नरेन्द्र मोदी के नेतृत्व में केन्द्र में दो-दो बार हमारी पूर्ण बहुमत की सरकारें बनी हैं और मध्यप्रदेश में हम कई सालों से सत्ता में हैं। हमारी केन्द्र सरकार ने धारा 370, राम जन्मभूमि, तीन तलाक और नागरिकता संशोधन कानून जैसे अधिकांश मुद्दों को हल कर दिया है। जो कुछ बचे हैं उन्हें भी आने वाले सालों में हल कर लिया जायेगा। मध्यप्रदेश में भी हमारी सरकार ने एक बीमारू राज्य को विकसित राज्य बनाया है। उन्होंने कहा कि प्रधानमंत्री नरेन्द्र मोदी की सरकार राष्ट्र को परम वैभव पर पहुंचाने का काम कर रही है और इसके लिए जरूरी है कि गरीब कल्याण की योजनाओं पर बढ़ते हुए देश के गरीबों को सशक्त बनाया जाए। इसके लिए गुड गवर्नेंस के साथ काम कर रही हमारी सरकारें लगातार प्रयास कर रही हैं। उन्होंने कहा कि आने वाले समय में भी विजय हमारी ही होगी क्योंकि हमारी सरकारों ने जो काम किए हैं वो अन्य सरकारें नहीं कर सकी। बैठक के शुभारंभ पर पार्टी के पार्टी के प्रदेश अध्यक्ष विष्णुदत्त शर्मा एवं मुख्यमंत्री शिवराज सिंह चौहान ने अमित शाह को भगवान विष्णु एवं लक्ष्मी जी की प्रतिमाएं तथा स्व. कुशाभाऊ ठाकरे जन्मशताब्दी वर्ष समारोह का प्रतीक चिन्ह भेंट किया। बैठक के दौरान प्रदेश प्रभारी मुरलीधर राव एवं सह प्रभारी पंकजा मुंडे मंचासीन रहे। हिन्दुस्थान समाचार / मुकेश",politics
PK on Congress: प्रशांत किशोर की रणनीति पर कांग्रेस समिति ने सोनिया को दिए अपने सुझाव,"नयी दिल्ली: चुनाव रणनीतिकार प्रशांत किशोर द्वारा आगामी आम और विधानसभा चुनावों की रणनीति पर विचार-विमर्श की एक श्रृंखला के बीच, कांग्रेस के वरिष्ठ नेताओं के एक समूह ने पार्टी अध्यक्ष सोनिया गांधी को अपनी सिफारिशें दी हैं और यह उन पर छोड़ दिया है कि वह इन पर कोई फैसला लें तथा संगठनात्मक परिवर्तन की पहल करें।  सूत्रों ने कहा कि कांग्रेस अध्यक्ष द्वारा गठित आठ नेताओं की समिति ने किशोर की रणनीतिक योजना पर विस्तार से चर्चा की और गांधी को अपने सुझाव देते हुए कई वरिष्ठ नेताओं के साथ विचार-विमर्श किया और भव्य पुरानी पार्टी को पुनर्जीवित करने के लिए इसे आगे बढ़ाया। किशोर के कांग्रेस में शामिल होने पर, कुछ वरिष्ठ नेताओं को अतीत में भाजपा, जदयू, टीएमसी और कांग्रेस सहित कई राजनीतिक दलों के साथ उनकी भागीदारी को ध्यान में रखते हुए आपत्ति थी, हालांकि उनमें से अधिकांश ने इसका समर्थन किया है लेकिन अंतिम फैसला कांग्रेस अध्यक्ष पर छोड़ दिया है। दिग्विजय सिंह जैसे कुछ वरिष्ठ नेताओं ने कहा है कि किशोर एक ठोस रणनीतिक योजना लेकर आए हैं और समिति ने इस पर आगे चर्चा की है और कहा है कि इससे पार्टी को मदद मिलेगी।सोनिया गांधी द्वारा गठित पैनल में सिंह के साथ प्रियंका गांधी वाद्रा, अंबिका सोनी, के सी वेणुगोपाल, मुकुल वासनिक, जयराम रमेश, पी चिदंबरम और रणदीप सुरजेवाला शामिल हैं, जिन्होंने इस सप्ताह के दौरान कई घंटों तक बैठक की और कई दौर की चर्चा की। इन चर्चाओं के दौरान वे कांग्रेस के कई वरिष्ठ नेताओं और किशोर से भी मिल चुके हैं।",politics
"पंजाब के बाद अब आप की निगाहें जोधपुर पर, पार्टी को मजबूत करने में लगे कार्यकर्ता","Sardarpura: पंजाब के विधानसभा चुनाव में जीत का परचम फहराने के बाद अब आम आदमी पार्टी ने अगले साल होने जा रहे प्रदेश के विधानसभा चुनाव के लिए कमर कस ली है. आम आदमी पार्टी की भी निगाहें अब जोधपुर पर है, कांग्रेस के अशोक गहलोत भारतीय जनता पार्टी के गजेंद्र सिंह शेखावत के गृह नगर के बाद आप पार्टी ने भी जोधपुर में फोकस किया है.  यह भी पढ़ेः 14 दिनों तक बंधक बनाकर नाबालिग का किया रेप, कोर्ट ने सुनाई 10 साल की कड़ी सजा आगामी दिनों में कई और नेता आप पार्टी का दामन थामने जा रहे हैं. जोधपुर में प्रदेश स्तरीय पार्टी समिति के प्रतिनिधि के नाते संबोधित करते हुए देवेंद्र कुमार देव ने कहा कि, राजस्थान में निकाले जाने वाली संवाद यात्रा 29 अप्रैल को जोधपुर पहुंचेगी. जहां राजस्थान प्रदेश मैं पार्टी के चुनाव प्रभारी विनय मिश्रा संवाद करेंगे. भरतपुर से शुरू हुई यह यात्रा 29 अप्रैल को जोधपुर में आमजन से मुलाकात और संवाद स्थापित करेगी. उन्होंने दावे के साथ कहा कि, लगातार राजस्थान की प्रमुख राजनीतिक पार्टियों से जुड़े लोग आप पार्टी के संपर्क में है और जो बड़ी जल्द आधिकारिक रूप से पार्टी के साथ होंगे. समन्वय समिति लगातार आम लोगों के बीच जाकर महंगाई के साथ जनहित के मुद्दे उठा रही है और इन चुनाव में पार्टी पूरी मजबूती के साथ राजस्थान में उतरने वाली है. Reporter: Arun Harsh",politics
अनुदेशकों की बैठक 24 अप्रैल को,आजमगढ़। पूर्व में संचालित अनौपचारिक शिक्षा योजना में कार्यरत रहे अनुदेशकों/पर्यवेक्षकों के सरकारी सेवा में समायोजन के लिए कोर्ट द्वारा जारी आदेश की जानकारी देने और अगली रणनीति पर चर्चा करने के लिए 24 अप्रैल को बैठक बुलाई गई है। यह जानकारी जिलाध्यक्ष शारंगधारी यादव ने दी। उन्होंने बताया कि बैठक शहर के कुंवर सिंह उद्यान में आयोजित की गई है। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com,politics
"निकाय चुनाव की सुगबुगाहट, मोर्चा संभाल रहे दावेदार","संवाद सहयोगी, घरौंडा : निकाय चुनावों को लेकर फिलहाल कोई स्थिति स्पष्ट नहीं है और ना ही सरकार की तरफ से अभी नगरपालिका चुनावों को लेकर कोई संकेत दिए हैं। इसके बावजूद अध्यक्ष पद का चुनाव लडऩे वालों की फेहरिस्त बढ़ती जा रही है। सत्ता पक्ष भी निकाय चुनावों में अपने चुनाव चिन्ह पर उम्मीदवार मैदान में उतारने का संकेत दे चुका है। ऐसे में भाजपा की टिकट पर अध्यक्ष पद का चुनाव लडऩे वाले दावेदारों की लंबी कतार लगी दिख रही है। हालांकि ये दावेदार खुलकर सामने तो नहीं आए है लेकिन भाजपा के टिकट पर अध्यक्ष पद का चुनाव लडऩे के लिए अंदरखाते तैयारियों में जुटे हुए है। वैश्य समाज, पिछड़ा वर्ग, राजपूत समाज, पंजाबी समाज के दावेदार टिकट पर दावेदारी जता रहे हैं। जनता के बीच उनकी पहुंच बनी रहे, इसके लिए वे घर-घर जाकर चाय पर चुनावी चर्चा कर रहे हैं।माना जा रहा है कि निकाय चुनावों में प्रत्याशियों को टिकट देने में सांसदों व विधायकों की अहम भूमिका रहेगी। माना जा रहा है कि शहरी क्षेत्र में भाजपा का वोट बैंक मजबूत होने के कारण पार्टी के उम्मीदवार की स्थिति मजबूत हो सकती है। पार्टी भी ऐसे उम्मीदवार की तलाश में है, जिसकी 36 बिरादरी में पकड़ हो। पंजाब में जीत के बाद लोगों का रूझान आम आदमी पार्टी की तरफ भी बढऩे लगा है द्धनिकाय चुनावों में पार्टी का टिकट लेने के लिए कुछ दावेदार नेताओं से संपर्क साधने में लगे हैं। पार्टी की तरफ से कोई मजबूत दावेदार दिखाई नहीं दे रहा है। वहीं कांग्रेस चुनाव चिन्ह पर अपना उम्मीदवार उतारेगी या नहीं, इसे लेकर कुछ स्पष्ट नहीं है। ज्यादातर दावेदार सत्ता पक्ष से लडऩे के इच्छुक हैं लेकिन कुछ ऐसे भी दावेदार है, जिनको सत्ता पक्ष की तरफ से टिकट नहीं मिलता है तो वे या तो किसी दूसरी पार्टी के सिबल पर चुनाव लड़ेगें या फिर आजाद उम्मीदवार के तौर पर मैदान में उतरेंगे। गौरतलब है कि चुनाव आयुक्त ने नगर निगम की तर्ज पर ही नगरपालिका अध्यक्ष का चुनाव करवाने के आदेश दिए थे। तब से ही दावेदार अंदरखाते अध्यक्ष पद के चुनाव की तैयारियों में लगे हुए है। बता दें कि अभी तक जनता अपने वोट से पार्षदों का चुनाव करती थी और पार्षदों का बहुमत प्रधान का चुनाव करता था लेकिन अब अध्यक्ष का चुनाव जनता का वोट ही करेगा।",politics
जिला पंचायत की बैठक आज,"जिला पंचायत की बैठक आज अयोध्या। जिला पंचायत अध्यक्ष रोली सिंह की अध्यक्षता में डीपीडीपी एवं जिला पंचायत की बैठक 23 अप्रैल को दोपहर 12.30 बजे से अटल बिहारी बाजपेयी सभागार में आहूत की जायेगी। बैठक में सांसद, विधायक, जिला पंचायत सदस्य, ब्लॉक प्रमुख एवं जनपद स्तरीय अधिकारी प्रतिभाग करेंगे। बैठक में गत बैठक की पुष्टि पर विचार, वित्तीय वर्ष 2022-23 की पंचम एवं 15वें वित्त आयोग की कार्ययोजना के अनुमोदन पर विचार, वित्तीय वर्ष 2022-23 की गड्ढामुक्ति की कार्ययोजना पर विचार, वित्तीय वर्ष 2022-23 की जिला योजना की कार्ययोजना के अनुमोदन पर विचार, वित्तीय वर्ष 2021-22 की सम्पत्ति एवं विभवकर की सूची के अनुमोदन पर विचार- विर्मश किया जायेगा। यह जानकारी अपर मुख्य अधिकारी ने दी है। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
छत्तीसगढ़ः भाजपा ने प्रधानमंत्री पर टिप्पणी को लेकर लखमा पर निशाना साधा,"रायपुर, 22 अप्रैल (भाषा) भाजपा ने शुक्रवार को छत्तीसगढ़ के आबकारी मंत्री कवासी लखमा द्वारा प्रधानमंत्री नरेंद्र मोदी पर उनके राज्य के पिछले दौरों को लेकर की गई टिप्पणी के लिए निशाना साधा और मंत्री को बर्खास्त करने की मांग की।  बस्तर के आदिवासी नेता लखमा ने सुकमा जिले में दो दिन पहले मीडिया से बात करते हुए तल्ख टिप्पणी की थी और दावा किया था कि मोदी द्वारा किए गए पिछले दो दौरों से राज्य को किसी तरह का कोई लाभ नहीं मिला। नक्सल प्रभावित बस्तर इलाके के कोंटा विधानसभा क्षेत्र से विधायक लखमा ने कहा ”हमारे प्रधानमंत्री दो बार यहां आए। दो बार आकर क्या करके गए। क्या करके गए ‘बाथरूम’ करके। यहां के मिट्टी को बेकार करके।” उन्होंने कहा, ”प्रधानमंत्री लोकतंत्र में राजा होते हैं। राजा के आने से बस्तर के लोग देख रहे थे कि मोदी दंतेवाड़ा आ रहे हैं बीजापुर आ रहे हैं। यहां के लोगों को सिंचाई के लिए पानी की सुविधा देंगे। यहां के लोगों को नौकरी देंगे। लेकिन एक चपरासी भी नहीं मिला।” लखमा ने इस दौरान केंद्रीय मंत्रियों के बस्तर के दौरों को ‘पिकनिक’ करार दिया। उधर, राज्य के मुख्य विपक्षी दल भाजपा ने मंत्री के बयान को लेकर सख्त विरोध जताया और लखमा को मंत्रिमंडल से बर्खास्त करने की मांग की है। राज्य के पूर्व मंत्री और भाजपा नेता केदार कश्यप ने एक बयान जारी कर आरोप लगाया है कि मुख्यमंत्री भूपेश बघेल अपने मंत्री कवासी लखमा से बयान दिलवा रहे हैं। कश्यप ने कहा,”इस बयान के लिए मुख्यमंत्री ने माफी नहीं मांगी है, न ही बयान से खुद को अलग किया है। क्या इससे यह साबित नहीं होता कि अपने सहयोगी मंत्री के बेहद आपत्तिजनक बयान से बघेल सहमत हैं। यदि सहमत नहीं हैं तब मुख्यमंत्री बघेल, कवासी लखमा को प्रधानमंत्री के प्रति बेहद घटिया टिप्पणी करने पर तत्काल मंत्रिमंडल से बर्खास्त कर बस्तर के किसी अन्य आदिवासी जनप्रतिनिधि को छत्तीसगढ़ की सेवा करने का अवसर दें।” वहीं, राज्य के अन्य पूर्व मंत्री अजय चंद्राकर ने भी लखमा के बयान को लेकर निशाना साधा। चंद्राकर ने ट्वीट कर मुख्यमंत्री बघेल से सवाल किया कि लखमा की जुबान कभी गांधी परिवार या कांग्रेस के लिए क्यों नहीं फिसली। चंद्राकर ने ट्वीट के साथ एक फोटो भी साझा की जिसमें लखमा एक व्यक्ति के साथ भोजन के दौरान हाथ में एक बोतल लिए हुए हैं। भाषा संजीव संजीव धीरज पवनेश पवनेश यह खबर ‘भाषा’ न्यूज़ एजेंसी से ‘ऑटो-फीड’ द्वारा ली गई है. इसके कंटेंट के लिए दिप्रिंट जिम्मेदार नहीं है.",politics
"भाकपा, सपा, तृणमूल के प्रतिनिधमंडल पहुंचे जहांगीरपुरी, पुलिस ने स्थानीय लोगों से मिलने से रोका","नई दिल्ली/ टीम डिजिटल। राष्ट्रीय राजधानी के ङ्क्षहसा-प्रभावित जहांगीरपुरी में विवादास्पद अतिक्रमण-विरोधी अभियान के एक दिन बाद शुक्रवार को भारतीय कम्युनिस्ट पार्टी (भाकपा), समाजवादी पार्टी (सपा) और तृणमूल कांग्रेस के नेता स्थानीय लोगों से मिलने पहुंचे, लेकिन पुलिस ने उन्हें रोक दिया। भाकपा का पांच-सदस्यीय प्रतिनिधिमंडल सुरक्षार्किमयों द्वारा रोके जाने के बाद जहांगीरपुरी में कुशल चौक के पास बैरिकेड के निकट धरने पर बैठ गया। प्रतिनिधिमंडल का नेतृत्व पार्टी के राष्ट्रीय महासचिव एवं राज्यसभा सदस्य डी राजा कर रहे थे। उन्होंने कहा कि वे लोग लोगों की पीड़ा समझने आये हैं। वरवर राव की क्लीनिकल रिपोर्ट पर हाई कोर्ट ने अपना रुख किया साफ प्रतिनिधिमंडल के अन्य सदस्यों में भाकपा नेता एन्नी राजा, ए खान, पल्लव सेन गुप्ता और बिनय बिस्वान शामिल हैं। राजा ने संवाददाताओं से कहा, ''हम यहां लोगों से मिलने और उनकी पीड़ा समझने आये हैं। हमें अंदर जाने की अनुमति क्यों नहीं दी जा रही है? (मकानों को) ढहाने का आदेश क्यों दिया गया? इसके पीछे कौन था? दिल्ली पुलिस गृह मंत्रालय के तहत है, इसलिए (गृह मंत्री) अमित शाह को इसके लिए जिम्मेदार ठहराया जाना चाहिए।'' उन्होंने कहा कि गैर-कानूनी तरीके से घरों को ढहाया गया और केंद्रीय गृह मंत्री को बताना चाहिए कि वहां क्या हुआ। एम्स-ऋषिकेश में अनियमितताओं के मामले में CBI ने की 24 स्थानों पर छापेमारी बाद में सपा का भी चार-सदस्यीय प्रतिनिधिमंडल कुशल चौक पहुंचा। प्रतिनिधिमंडल में सांसद एस टी हसन, विश्वम्भर प्रसाद निषाद, रवि प्रकाश वर्मा, जावेद अली खान एवं सफीकुर रहमान शामिल थे। हसन ने पत्रकारों से कहा, ''हमें मौके पर जाने और लोगों से मिलने की अनुमति दी जानी चाहिए। वे (पुलिस) हमें यह कहकर रोक रहे हैं कि लोकतंत्र को गम्भीर खतरा है।'' बाद में, तृणमूल कांग्रेस के भी एक प्रतिनिधिमंडल ने हिंसा-प्रभावित इलाके का दौरा किया, लेकिन इसे भी दिल्ली पुलिस ने मौके पर पहुंचने नहीं दिया। इस प्रतिनिधिमंडल में सभी महिला सदस्य थीं। फ्यूचर रिटेल के सुरक्षित कर्जदाताओं ने रिलायंस के साथ सौदे को नकारा तृणमूल की सांसद एवं वरिष्ठ नेता अपरुपा पोद्दार ने ट्वीट किया और कहा कि केंद्र सरकार सच्चाई बाहर आने से डर रही है, इसलिए जहांगीरपुरी में लोगों से मिलने से उन्हें रोका जा रहा है। उन्होंने ट्वीट किया, ''पुलिस ने तृणमूल कांग्रेस की महिला तथ्यान्वेषी टीम को जहांगीरपुरी जाने से रोक दिया। यह टीम ममता दीदी द्वारा भेजी गयी थी। भाजपा सरकार एवं दिल्ली पुलिस डर रही है कि यदि प्रतिनिधिमंडल को पीड़ितों से मिलने की इजाजत दी गयी तो जहांगीरपुरी ङ्क्षहसा का सच सामने आ जाएगा।'' दिल्ली पुलिस ने मुख्य आरोपी के खिलाफ जांच के लिए ED को लिखा पत्र दिल्ली पुलिस आयुक्त राकेश अस्थाना ने जहांगीरपुरी हिंसा मामले में मुख्य आरोपी के खिलाफ धन शोधन के आरोपों की जांच के लिए प्रवर्तन निदेशालय (ईडी) को पत्र लिखा है। एक वरिष्ठ अधिकारी ने शुक्रवार को यह जानकारी दी। पुलिस ने बताया कि अंसार (35) जहांगीरपुरी के बी-ब्लॉक का निवासी है। हनुमान जयंती के अवसर पर निकाली गई एक शोभायात्रा के दौरान 16 अप्रैल को हुई हिंसा का 'मुख्य षड्यंत्रकारी' होने का उस पर आरोप है। वरिष्ठ पुलिस अधिकारी ने बताया, '' अंसार के खिलाफ आरोपों की जांच पीएमएलए (धन शोधन रोकथाम अधिनियम) के तहत करने के लिए प्रवर्तन निदेशालय के निदेशक को एक पत्र लिखा गया है।'' अस्थाना ने ईडी निदेशक संजय कुमार मिश्रा को पत्र लिखा है। ईडी सूत्रों ने कहा कि एजेंसी दिल्ली पुलिस के पत्र की पड़ताल करेगी। पुलिस ने कहा कि शुरूआती जांच के दौरान यह सामने आया है कि अंसार के कई बैंक खातों में रुपये हैं और उसके पास कई संपत्ति भी है, जिन्हें कथित तौर पर जुए में जीती गई रकम से खरीदा गया है। अधिकारी ने घटनाक्रम की पुष्टि करते हुए कहा, ''हमने संबद्ध एजेंसी (ईडी) से अंसार के मामले में धन शोधन के पहलू की जांच करने और उसके बैंक खाते के विवरण तथा उसके पास मौजूद संपत्ति का विश्लेषण करने का अनुरोध किया है, ताकि यह पता लगाया जा सके कि यह धन कोई किसी उद्देश्य से दे रहा था या उसने यह धन जुआ जैसे अवैध साधन से हासिल किया, ताकि हम कडिय़ां जोड़ सकेंगे। '' उल्लेखनीय है कि धन शोधन की जांच के दौरान ईडी को किसी व्यक्ति को गिरफ्तार करने और उसकी संपत्ति कुर्क करने का अधिकार है। पुलिस ने बताया कि गिरफ्तार आरोपियों में नौ लोग पुलिस रिमांड में हैं, जो शनिवार को समाप्त हो रही है। उनके सहयोगियों से घटना के बारे में पूछताछ की गई है। पुलिस के मुताबिक, अंसार को मारपीट के दो मामलों में पूर्व में संलिप्त पाया गया था और उसे कई बार गिरफ्तार भी किया गया था। जुआ अधिनियम और शस्त्र अधिनियम के तहत उस पर पांच बार मामला भी दर्ज किया जा चुका है। पुलिस ने बताया कि जहांगीरपुरी ङ्क्षहसा मामले में अब तक 25 लोगों को गिरफ्तार किया गया है, जबकि दो किशोरों को भी पकड़ा गया है। दिल्ली पुलिस के मुताबिक, उसने जहांगीरपुरी ङ्क्षहसा के सिलसिले में गिरफ्तार किये गये पांच लोगों के खिलाफ राष्ट्रीय सुरक्षा कानून (रासुका) लगाया है। दिल्ली पुलिस की अपराध शाखा मामले की जांच कर रही है। पुलिस के मुताबिक, अपराधा शाखा की एक टीम पश्चिम बंगाल भेजी गई है, जहां वह राज्य से संबद्ध (गिरफ्तार) लोगों के रिश्तेदारों से पूछताछ कर रही है।",politics
"ललन-RCP के बीच नहीं थम रहा विवाद, पार्टी के पोस्टरों में RCP हुए गायब","जदयू में विवाद थमने का नाम नहीं ले रहा है. आरसीपी सिंह और ललन सिंह के बीच यह विवाद लगातार बढ़ता जा रहा है. अब तो आरसीपी सिंह को पोस्टर से भी गायब कर दिया गया है. किसी कार्यक्रम में बुलाया भी नहीं जा रहा है. पढ़ें रिपोर्ट.. पटनाः जदयू के पूर्व राष्ट्रीय अध्यक्ष आरसीपी सिंह जब से केंद्र में मंत्री बने हैं, तब से ललन सिंह से 36 का आंकड़ा है. ललन सिंह के राष्ट्रीय अध्यक्ष बनने के बाद से आरसीपी सिंह के सभी नजदीकियों को अलग-थलग कर दिया गया है और आरसीपी सिंह को भी बिहार में पार्टी के किसी कार्यक्रम में निमंत्रण (Dispute Between RCP Singh and Lalan Singh) नहीं दिया जा रहा है. पोस्टर से भी उन्हें गायब कर दिया गया है. आरसीपी सिंह जो कार्यक्रम चला रहे हैं उस पर भी ललन सिंह भारी पड़ रहे हैं. यह भी पढ़ें- ललन-आरसीपी विवाद पर बोले नीतीश- 'पार्टी में सबकी सहमति से होते हैं फैसले.. कहीं कोई उलझन नहीं' खुलकर दिखती है नाराजगीः कभी ललन सिंह और आरसीपी सिंह की खूब जमती थी लेकिन जब से केंद्र में आरसीपी सिंह मंत्री बने हैं, ललन सिंह की नाराजगी खुलकर दिखती रही है. ललन सिंह और आरसीपी सिंह के बीच विवाद भी कम नहीं हो रहा है. राष्ट्रीय अध्यक्ष बनने के बाद आरसीपी सिंह के बनाए सभी प्रकोष्ठ को ललन सिंह ने भंग कर दिया. नए ढंग से प्रकोष्ठ का गठन किया गया और उसमें अपने नजदीकियों को जगह दी गई. यूपी चुनाव से बढ़ने लगी थी दूरियांः उत्तर प्रदेश चुनाव को लेकर आरसीपी सिंह और ललन सिंह के बीच दूरियां बढ़नी शुरू हुई थी. बीजेपी से तालमेल नहीं होने का ठीकरा आरसीपी सिंह पर ही फोड़ा गया. पहले आरसीपी सिंह को स्टार प्रचारकों की लिस्ट में जगह नहीं दी गई. बाद में जगह भी दी गई, तब भी आरसीपी सिंह उत्तर प्रदेश में चुनाव प्रचार करने नहीं गए. मुख्यमंत्री नीतीश कुमार के जन्मदिन 1 मार्च से आरसीपी सिंह ने पूरे बिहार में विकास दिवस को लेकर बड़ा अभियान शुरू करने की घोषणा की थी. कार्यक्रम के लिए जदयू कार्यालय में जगह नहीं दी और पार्टी के नेता और कार्यकर्ता को भी विशेष दिशा-निर्देश पार्टी मुख्यालय की तरफ से पत्र जारी कर दिया गया. रद्द कर दिया गया कार्यक्रमः अब स्थिति यह है कि कोई भी प्रकोष्ठ कार्यक्रम करता है, उसमें आरसीपी सिंह को आमंत्रित नहीं किया जाता है. यहां तक कि पोस्टर बैनर से भी आरसीपी सिंह की तस्वीर गायब रहती है. ताजा मामला भामाशाह जयंती समारोह को लेकर भी है आरसीपी सिंह के समर्थक राजगीर में बड़ा कार्यक्रम करने जा रहे थे. आरसीपी सिंह को विशेष रूप से उसमें आमंत्रित किया गया था. 10 हजार लोगों को बुलाने की तैयारी थी, लेकिन अचानक कार्यक्रम को रद्द कर दिया गया. लेकिन जो जानकारी मिल रही है, यह पार्टी के दबाव में ही किया गया है, क्योंकि पटना में भी भामाशाह जयंती समारोह हो रहा है. लेकिन उसमें न तो आरसीपी सिंह को आमंत्रित किया गया है और जो पार्टी कार्यालय में पोस्टर लगा है, उसमें भी आरसीपी सिंह कहीं नजर नहीं आ रहे हैं. आरसीपी दिखाएंगे तेवरः पार्टी के नेता खुलकर इस पर बोलने से बच रहे हैं. लेकिन आरसीपी सिंह की नजदीकियों की मानें तो जुलाई में उनका राज्यसभा का कार्यकाल समाप्त हो रहा है. केंद्र में मंत्री हैं, इसलिए नीतीश कुमार फिर से उन्हें राज्यसभा में भेजेंगे यह तय है. हालांकि ललन सिंह अड़ंगा लगाने में कोई कोर कसर नहीं छोड़ेंगे, लेकिन राज्यसभा में चुने जाने के बाद आरसीपी सिंह अपने तेवर दिखाएंगे. जदयू के प्रदेश अध्यक्ष उमेश कुशवाहा का कहना है कि पोस्टर को लेकर मुझे कोई जानकारी नहीं है, लेकिन हमारे पार्टी में सबके नेता नीतीश कुमार ही हैं. दोनों मानते हैं नीतीश कुमार की बातः सहयोगी बीजेपी जदयू का बचाव कर रही है. बीजेपी के प्रवक्ता विनोद शर्मा का कहना है कि यह जदयू का अंदरूनी मामला है. वहां नीतीश कुमार ही नेता हैं. ललन सिंह और आरसीपी सिंह नीतीश कुमार की बात मानते हैं. जदयू के दिग्गज नेताओं के विवाद का असर बिहार एनडीए पर नहीं पड़ेगा. पार्टी में छिड़ा है घमासानः ललन सिंह और आरसीपी सिंह के बीच बढ़ते विवाद पर मुख्य विपक्षी दल आरजेडी की भी नजर है. आरजेडी प्रवक्ता एजाज अहमद का कहना है कि जदयू में दिग्गज नेताओं के बीच घमासान छिड़ा है और अब तो विवाद खुलकर सामने भी आ रहा है. भामाशाह जयंती एक बहाना है. आने वाले राजनीति के लिए वहां शक्ति प्रदर्शन चल रहा है. बता दें कि पार्टी में जब से उपेंद्र कुशवाहा आए हैं, आरसीपी सिंह की उनसे बनती नहीं है. केंद्र में जब से आरसीपी सिंह मंत्री बने हैं, ललन सिंह के साथ उनका विवाद शुरू है. ऐसे तीनों नेता जदयू संगठन में अपनी पकड़ बनाना चाहते हैं और उसके लिए हर तरह की कवायद चल रही है. इस तरह से कह सकते हैं कि जदयू के अंदर दिग्गज नेताओं के बीच विवाद पार्टी में अपनी पकड़ बनाने को लेकर भी शुरू है.",politics
"नीति आयोग के उपाध्यक्ष राजीव कुमार ने दिया इस्तीफा, अर्थशास्त्री सुमन बेरी होंगे अगले वाइस चेयरमैन",नीति आयोग (NITI Aayog) के उपाध्यक्ष राजीव कुमार (Rajiv Kumar) ने अपने पद से इस्तीफा दे दिया है. बता दें कि नीति आयोग देश के लिए योजनाएं बनाने का काम करता है. राजीव कुमार नीति आयोग के उपाध्यक्ष के तौर पर कई सालों से काम कर रहे थे. अभी तक उनके इस्तीफा देने के कारणों की जानकारी सामने नहीं आ सकी है. नीति आयोग की अध्यक्षता प्रधानमंत्री करते हैं. सूत्रों से मिली जानकारी के मुताबिक उनकी जगह पर अर्थशास्त्री सुमन बेरी नीति आयोग के अगले उपाध्यक्ष बनाए जा सकते हैं. बता दें कि साल 2014 में सत्ता में आने के बाद प्रधानमंत्री नरेंद्र मोदी ने योजना आयोग का नाम बदलकर नीति आयोग कर दिया था. इस आयोग के बनाए जाने के बाद अरविंद पनगढ़िया नीति आयोग के पहले उपाध्यक्ष बनाए गए थे. अरविंद पनगढ़िया के इस्तीफा देने के बाद राजीव कुमार को 1 सितंबर 2017 को नीति आयोग का उपाध्यक्ष बनाया गया था. राजीव कुमार नीति आयोग की दूसरे उपाध्यक्ष थे. नीति आयोग के उपाध्यक्ष बनने से पहले राजीव कुमार फिक्की के महासचिव थे. राजीव कुमार ने साल 1995 से 2005 के दौरान एशियन डेवलपमेंट बैंक के मुख्य अर्थशास्त्री के रूप में काम किया था. यही नहीं एशियन डेवलपमेंट बैंक के साथ जुड़ने से पहले राजीव कुमार 1992 से 1995 तक वित्त मंत्रालय के आर्थिक सलाहकार रह चुके थे. सुमन बेरी होंगे अगले वाइस चेयरमैन,politics
सवाल नीयत का है जयराम जी... हिमाचल के सीएम को अरविंद केजरीवाल का जवाब,"हिमाचल प्रदेश में विधानसभा चुनाव से पहले राजनीतिक बयानबाजी शुरू हो गई है। शुक्रवार को हिमाचल प्रदेश के सीएम जयराम ठाकुर ने अरविंद केजरीवाल पर निशाना साधा और कहा कि राजनीतिक परिस्थितियों के आधार पर हिमाचल को दिल्ली के मॉडल की जरूरत नहीं है। उनके बयान के कुछ घंटे बाद केजरीवाल ने उन्हीं की भाषा में जवाब दिया। केजरीवाल ने ट्वीट करते हुए लिखा, सवाल परिस्थितियों का नहीं नीयत का है जयराम जी और आम आदमी पार्टी की नीयत साफ है। शुक्रवार को दिल्ली के सीएम अरविंद केजरीवाल ने हिमाचल प्रदेश के मुख्यमंत्री जयराम को उन्हीं की भाषा में जवाब दिया। केजरीवाल ने ट्वीट करते हुए लिखा, ""दिल्ली मॉडल मतलब ईमानदार सरकार। जयराम जी का कहना कि हिमाचल प्रदेश में ईमानदार सरकार इसलिए नहीं हो सकती क्योंकि हिमाचल की सामाजिक एवं राजनैतिक परिस्थितियां अलग हैं?"" केजरीवाल आगे लिखते हैं कि सवाल परिस्थितियों का नहीं, नीयत का है जयराम जी। “आप” की नीयत साफ है। पंजाब और दिल्ली की तरह हिमाचल में भी अब “आप” ईमानदार सरकार देगी।",politics
प्रदेश से बेरोजगारी और पलायन की समस्या नहीं हुई दूर: तेजस्वी,"गया। पूर्व विधायक कुंती देवी की पहली पुण्यतिथि उनके पैतृक गांव नीमचक बथानी में शुक्रवार को मनाई गई। इस मौके पर बिहार के नेता प्रतिपक्ष तेजस्वी यादव के सहित कई पूर्व मंत्री एवं विधायकों ने श्रद्धा सुमन अर्पित किए। सभा को संबोधित करते हुए नेता प्रतिपक्ष ने कहा कि बिहार में बेरोजगारी इतनी बढ़ गई है कि लोग यहां से पलायन कर दूसरे राज्यों में जाकर मजदूरी कर अपना भरण-पोषण कर रहे हैं। यदि बिहार में रोजगार मिलता तो लोगों को बिहार से बाहर जाने की जरूरत नहीं पड़ती। लोग अपने परिवार के साथ रहकर जीवन यापन करते। कहा कि अतरी हमेशा से ही आरजेडी का गढ़ रहा है। तेजस्वी यादव ने कहा कि अतरी में आते ही मुझे खुशखबरी मिली कि हमारे पिता लालू प्रसाद यादव को बेल मिल गई है। एमएलसी रिकू यादव को जीता कर आप लोगों ने साबित कर दिया कि हम लोग जितना भी आप लोग के लिए कार्य करेंगे फिर भी कम ही होगा। उन्होंने कहा कि गरीबों को फ्री में अनाज तो दिया जा रहा है, लेकिन गैस इतनी महंगी हो गयी है कि गरीबों को चूल्हा जलाना मुश्किल हो रहा है। दिन प्रतिदिन महंगाई चरम सीमा पर है। शराबबंदी के नाम पर सरकार जनता को गुमराह कर रही है। शराब तो बिहार में होम डिलीवरी हो रही है। सरकार ने शराबबंदी कानून में संशोधन कर दिया है। अब कोई व्यक्ति शराब पीएगा और दो हजार रुपये फाइन देकर घर जायेगा। पुलिस को क्राइम रोकने की बजाय शराब रोकथाम में लगा दिया गया है। इसके कारण क्राइम बिहार में बढ़ता जा रहा है। इस मौके पर एमएलसी रिकू यादव, मखदुमपुर विधायक सतीश दास, गुरुआ विधायक विनय यादव, घोसी विधायक रामबली यादव, बोधगया विधायक कुमार सर्वजीत के साथ कई जन प्रतिनिधि मौजूद थे।",politics
"तेजस्वी यादव के इफ्तार पार्टी में शामिल हुए नीतीश कुमार, सियासी हलचल बढ़ी!","पटना: बिहार के मुख्यमंत्री नीतीश कुमार ने बोचाहन उपचुनाव में राजद की जीत के कुछ दिनों बाद राष्ट्रीय जनता दल के नेता तेजस्वी यादव की आयोजित एक इफ्तार पार्टी में भाग लिया. इफ्तार पार्टी के लिए राजद नेता के पटना आवास पर आने वाले अन्य लोगों में बीजेपी नेता अवधेश नारायण सिंह और सैयद शाहनवाज हुसैन, लोक जनशक्ति पार्टी के चिराग पासवान, तेजस्वी यादव के भाई तेज प्रताप यादव और मीसा भारती और उनकी मां राबड़ी देवी शामिल थीं. खबर में खास राबड़ी देवी के घर गए नीतीश नीतीश कुमार पांच साल के अंतराल के बाद तेजस्वी यादव के घर इफ्तार पार्टी में शामिल हुए. आखिरी बार 2017 में था जब जनता दल (यूनाइटेड) के प्रमुख ने बिहार के महागठबंधन को छोड़ दिया था. उसके बाद बीजेपी के साथ साझेदारी को फिर से शुरू किया. नीतीश कुमार और लालू यादव के परिवार के बीच संबंध तब चरमरा गए थे. आज, बिहार के मुख्यमंत्री पार्टी में शामिल होने के लिए लगभग 50 मीटर दूर राबड़ी देवी के घर चले गए. कोई राजनीतिक मुद्दा नहीं सैयद शाहनवाज ने कहा, मैंने और सुशील मोदी जी ने इफ्तार की मेजबानी की थी और नीतीश कुमार भी वहां आए थे. यहां, तेजस्वी यादव ने एक की मेजबानी की है और हमें आमंत्रित किया गया है, इसलिए हम आए हैं. इसमें से कोई राजनीतिक मुद्दा बनाने की जरूरत नहीं है. नीतीश का अपने सहयोगियों के संदेश अपने पूर्व महागठबंधन सहयोगी के एक नेता द्वारा आयोजित पार्टी में नीतीश कुमार की उपस्थिति हाल ही में गठबंधन सहयोगी बीजेपी के उन्हें दिल्ली भेजने और बिहार के लिए एक और मुख्यमंत्री पाने के इरादे पर चर्चा के बीच महत्वपूर्ण है. दरअसल, नीतीश कुमार नवंबर 2020 में चौथे कार्यकाल के लिए मुख्यमंत्री बने, बावजूद इसके कि जदयू ने बीजेपी की अभूतपूर्व 74 सीटों की तुलना में 43 सीटें जीतकर निराशाजनक प्रदर्शन किया, जो गठबंधन में बड़ा भाई बन गया. The post तेजस्वी यादव के इफ्तार पार्टी में शामिल हुए नीतीश कुमार, सियासी हलचल बढ़ी! first appeared on India Ahead Hindi.",politics
"केन्द्रीय मंत्री रामदास आठवले बोले, भाजपा में शामिल हो जाएं शिवपाल यादव, मायावती का वजूद हुआ खत्म",केंद्रीय सामाजिक न्याय और अधिकारिता राज्यमंत्री रामदास अठावले ने कहा है कि मायावती का वजूद खत्म हो रहा है। शिवपाल सिंह यादव को चाहिए कि वे भाजपा में शामिल हो जाएं। उन्होंने यह भी कहा कि केंद्र सरकार की योजनाएं का लाभ सभी वर्गों को मिल रहा है। उन्होंने शुक्रवार को योजना भवना लखनऊ में पत्रकारों से बातचीत में कहा कि डा. भीमराव अंबेडकर के संविधान से देश में राज चलेगा। उन्होंने कहा कि केंद्र सरकार की योजनाएं केवल हिंदुओं के लिए नहीं बल्कि सभी लोगों के लिए है। गरीब लोगों के बैंक खाते खोले गए। यूपी में 7.96 करोड़ खाते यूपी में खुले है। प्रधानमंत्री मुद्रा योजना का लोन बिना गारंटी के मिल रहा। उन्होंने कहा कि बसपा की हालत खराब हो गई। विधानसभा चुनाव में बसपा को मात्र एक सीट मिली है। तंज करते हुए कहा कि यूपी के लोगों ने बहन को देखा है अब भाई को देखे। मायावती का आज वह सम्मान नहीं बचा अब जो कभी हुआ करता था। उनका मत प्रतिशत कम होकर न के बराबर रह गया। उन्होंने कहा कि दलितों की समस्या के समाधान की पूरी कोशिश होगी। उत्तर प्रदेश में उनकी पार्टी एक करोड़ सदस्य बनाएगी। भाजपा को मजबूत करने के लिए ही उनकी पार्टी साथ आई है। उन्होंने कहा कि महाराष्ट्र में राज ठाकरे की धमकी से हम डरने वाले नहीं हैं। मुस्लिम मौलानाओं को मुस्लिम समाज की रक्षा करनी चाहिए। मौलानाओं को बेवजह के बयान देने से बचना चाहिए। उन्होंने यूपी की सरकार में हिस्सेदारी की मांग की। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com,politics
कुनबा बढ़ाने में जुटी AAP : दक्षिणी हरियाणा में सक्रियता देख भाजपा और कांग्रेस की बढ़ी टेंशन,"सतीश सैनी : नारनौल दिल्ली और पंजाब में विधानसभा चुनाव में दर्ज की जीत के बाद आम आदमी पार्टी ने संकेत दे दिए है कि अब उनका आधार सीमित रहने वाला नहीं है। नई मंजिल की तैयारी में जुटते हुए अब हरियाणा पर निगाहें टिका दी है। पड़ोसी प्रदेश पंजाब में क्षेत्रीय व राष्ट्रीय पार्टियों को सत्ता से बेदखल कर 117 सीट में से 92 पर जीत मिलने के बाद अब हरियाणा के अंदर केजरीवाल का गुड गवर्नेंस मॉडल की पैरवी उनके समर्थकों ने जोरशोर से शुरू कर दी है। इसके लिए आप पार्टी ने हरियााणा में इन दिनों सदस्यता अभियान चलाया हुआ है। इसमें दक्षिणी हरियाणा भी अब अछूता नहीं रहा। यहां भी आए दिन कोई ना कोई नेता पार्टी में शामिल हो रहा है। दक्षिणी हरियाणा में अच्छी पकड़ जमाने के लिए आप पार्टी के प्रदेश प्रभारी एवं राज्यसभा सांसद सुशील गुप्ता दो दिन के महेंद्रगढ़ जिले के दौरे पर रहेंगे। वे 25 व 26 अप्रैल को अटेली, नारनौल, नांगल चौधरी, महेंद्रगढ़ व कनीना में जनसभाएं करने जा रहे हैं। 2024 में विधानसभा चुनाव हरियाणा में 2019 विधानसभा चुनाव में भाजपा ने सबसे ज्यादा 40 सीटें जीती थी। बाद में जजपा पार्टी के सहयोग से सरकार बनाई। अब हरियाणा में 2024 में विधानसभा चुनाव होने हैं। इन चुनाव से दो साल पहले ही आप पार्टी ने हरियाणा में नए सिरे से संगठन मजबूत करने की कवायद शुरू भी कर दी है। इसके लिए सोशल मीडिया पर भी लगातार फॉलोअर्स बढ़ रहे है। इस समय की बात करें तो हरियाणा में भाजपा का सोशल मीडिया नेटवर्क सबड़े बड़ा है। भाजपा के 646649 फॉलोअर्स हैं। इसके बाद कांग्रेस पार्टी के 229624, जजपा के 125997, आप पार्टी के 104425 और इनेलो के 80518 फॉलोअर्स हैं। यहां भी फॉलोअर्स बढ़ाने के लिए आप पार्टी निरंतर काम कर रही है। महेंद्रगढ़ जिले में दो दिन होंगी जनसभाएं आप पार्टी के जिला प्रभारी एवं दिल्ली में अन्य पिछड़ा आयोग के चेयरमैन जगदीश यादव ने बताया कि उन्हें महेंद्रगढ़ जिला में पार्टी का कुनबा बढ़ाने का जिम्मा मिला है। वे लगातार आमजन के बीच जाकर पार्टी की नीतियों का प्रचार प्रसार कर रहे हैं। अब 25 व 26 अप्रैल को हरियाणा प्रभारी सांसद सुशील गुप्ता जिला के दौरे पर हैं। वे दक्षिणी हरियाणा को कवर करते हुए इस जिला में दो दिन अटेली, नारनौल, नांगल चौधरी, महेंद्रगढ़ व कनीना शहर के अलावा कई गांवों के दौरे पर रहेंगे। उन्होंने बताया कि 25 अप्रैल को सुबह 10 बजे समाजसेवी सुरेश सैनी की ओर से जनसभा होगी। इसके बाद नांगल चौधरी क्षेत्र में दो जगह जनसभा, फिर शाम को नारनौल में कांता यादव की ओर से जनसभा और शाम को ही नई मंडी में शुभग अगवाल की तरफ से यात्रा निकाली जाएगी, जो अग्रवाल सभा तक पहुंचेगी। इसके अगले दिन 26 अप्रैल को सुबह नारनौल के पीडब्ल्यूडी रेस्ट हाउस में वर्करों की बैठक आयोजित होगी। यहां के बाद महेंद्रगढ़ में सुबह 10 बजे पूर्व जिला प्रमुख रामसिंह यादव की ओर से जनसभा, कार्यकर्ता तेजपाल यादव के गांव में जनसभा और कनीना में शाम पांच बजे जनसभा होगी। जनसभा करवाने और नए कार्यकर्ता जुड़ने की लंबी लिस्ट बन रही है। इस वजह से शेड्यूल में बार-बार बदलाव करने पड़ रहे हैं।",politics
कांग्रेस की समिति ने प्रशांत किशोर के सुझावों पर सोनिया गांधी को दी रिपोर्ट,"नई दिल्ली/नेशनल ब्यूरो। चुनाव रणनीतिकार प्रशांत किशोर की ओर से कांग्रेस को संजीवनी देने संबंधी रणनीति और सुझावों पर पार्टी के वरिष्ठ नेताओं के एक समूह ने अपनी रिपोर्ट और सिफारिशें सोनिया गांधी को सौंप दी है। रिपोर्ट के मुताबिक समिति ने उनकी सिफारिशों पर फैसला लेने और संगठनात्मक बदलाव की पहल करने का फैसला सोनिया पर ही छोड़ दिया है। प्रशांत किशोर को कांग्रेस में शामिल करने को लेकर समिति में मतभेद की भी बात आ रही है। तृणमूल ने ट्वीट की दिल्ली हिंसा के आरोपी अंसार के साथ BJP नेताओं की तस्वीरें  प्रशांत किशोर ने बीते शनिवार को कांग्रेस अध्यक्ष सोनिया गांधी को 2024 के लोकसभा और आगामी विधानसभा चुनावों में जीत का नुस्खा दिया था। करीब 600 स्लाइड्स के पॉवर प्वाइंट प्रेजेंटेशन के जरिए बीते छह दिनों से कांग्रेस नेताओं को वह अपनी रणनीति समझाने की कोशिश में लगे हैं। बताया गया कि सोनिया गांधी ने प्रशांत के सुझावों और रणनीति की व्यावहारिकता समझने और उसके नफे-नुकसान का आंकलन करने के लिए आठ नेताओं की एक कमेटी बनाई थी। इस कमेटी ने पूरे प्रेजेंटेशन को देखने और हर पहलू पर विस्तार से विचार-विमर्श करने के बाद शुक्रवार को सोनिया गांधी को अपनी रिपोर्ट और सिफारिशें सौंप दी। सूत्रों ने बताया कि इस पर आगे भी अभी विचार-विमर्श जारी है। पार्टी के कुछ नेता सोमवार को फिर से इस मसले पर बैठक करेंगे। मायावती ने बसपा के पूर्व विधायक समेत तीन नेताओं को पार्टी से किया निष्कासित  हालांकि सूत्र बता रहे हैं कि प्रशांत किशोर के कांग्रेस में शामिल करने पर समिति के सदस्यों में एक राय नहीं है। कुछ वरिष्ठ नेताओं को अतीत में भाजपा, जदयू, टीएमसी और कांग्रेस सहित कई राजनीतिक दलों के साथ प्रशांत किशोर की भागीदारी को ध्यान में रखते हुए आपत्ति थी, लेकिन अधिकांश उन्हें कांग्रेस में लाने के पक्षधर हैं। समिति ने अंतिम फैसला कांग्रेस अध्यक्ष पर छोड़ दिया है। पार्टी के वरिष्ठ नेता और समिति के सदस्य दिग्विजय सिंह ने कहा है कि किशोर एक ठोस रणनीतिक योजना लेकर आए हैं और समिति ने इस पर चर्चा की है। उन्होंने कहा कि इससे पार्टी को मदद मिलेगी। सोनिया गांधी की ओर से गठित समिति में दिग्विजय के साथ प्रियंका गांधी वाड्रा, अंबिका सोनी, के सी वेणुगोपाल, मुकुल वासनिक, जयराम रमेश, पी चिदंबरम और रणदीप सुरजेवाला शामिल हैं। जम्मू में आतंकी मुठभेड़ के बाद पीएम मोदी की बहुस्तरीय सुरक्षा व्यवस्था कड़ी  सोनिया गांधी ने प्रशांत किशोर की रणनीति और सुझावों पर राजस्थान के मुख्यमंत्री अशोक गहलोत और छत्तीसगढ़ के मुख्यमंत्री भूपेश बघेल के साथ ही मध्य प्रदेश के पूर्व मुख्यमंत्री कमलनाथ से भी विचार-विमर्श किया। गहलोत और कमलनाथ ने भी प्रशांत को कांग्रेस में शामिल करने पर समर्थन जताया, लेकिन यह भी कहा कि चुनाव को लेकर उनकी अपनी तैयारी पहले से ही चल रही है। प्रशांत किशोर से जुड़े सवाल के जवाब में कमलनाथ ने कहा कि अगर प्रशांत किशोर कांग्रेस में शामिल होते हैं तो पार्टी को उनके अनुभव का लाभ उठाना चाहिए।  राहुल बनें पीएम पद का चेहरा तो अध्यक्ष कोई गैर गांधी हो सूत्रों का कहना है कि चुनाव रणनीतिकार प्रशांत किशोर ने हालिया विधानसभा चुनावों से पहले कांग्रेस के कथित असंतुष्ट नेताओं के समूह 'जी 23' के कुछ सदस्यों से मुलाकात की थी। यह मुलाकात करीब तीन महीने पहले हुई थी। 'जी 23' के एक सदस्य और पार्टी के वरिष्ठ नेता ने बताया कि पीके मेरे पास आए थे और करीब तीन घंटे बैठे थे। उन्होंने कहा कि पीके का साफ कहना है कि कांग्रेस एवं विपक्ष के मौजूदा स्वरूप के साथ नरेंद्र मोदी को पराजित नहीं किया जा सकता। अगर राहुल गांधी को प्रधानमंत्री पद का चेहरा बनाना है तो फिर गांधी परिवार से अलग किसी को अध्यक्ष पद की कमान देनी होगी, दोनों जिम्मेदारी एक ही व्यक्ति नहीं संभाल सकता। कांग्रेस नेता ने कहा कि पीके इस बात के पक्षधर हैं कि पार्टी को मजबूत करने के लिए वरिष्ठ और युवा, सबको मिलकर काम करना होगा।",politics
..तो तेज प्रताप ने करायी नीतीश कुमार की राबड़ी आवास में ENTRY! सवाल- उलटफेर होने वाला है क्या?,"इसी महीने 10 अप्रैल को मुख्यमंत्री नीतीश कुमार को लेकर तेजप्रताप यादव का हृदय परिवर्तन हुआ था. तेजप्रताप यादव ने ट्वीट कर लिखा था 'ENTRY नीतीश चाचा'. तेजप्रताप यादव के इस ट्वीट के सामने आते ही सियासी गलियारे में चर्चाओं का दौर शुरू हो गया था. पर 13 दिन बाद इसका फलसफा भी दिख गया. आगे पढ़ें पूरी खबर.... पटना : मुख्यमंत्री नीतीश कुमार राबड़ी आवास (CM Nitish Kumar in RJD Iftar Party) पहुंचे. इधर नीतीश कुमार इफ्तार के बहाने लालू परिवार से मिल रहे थे. उधर बिहार की सियासत उफान मार रही थी. लोग 13 दिन पहले तेज प्रताप के उस ट्वीट को याद करने लगे, जिसमें उन्होंने लिखा था, 'ENTRY नीतीश चाचा'. अब राजनीतिक फिजा में यह बात आम हो चली है कि क्या नीतीश कुमार इफ्तार के जरिए ही सही महागठबंधन परिवार में 'ENTRY' करने वाले हैं. - 'कभी नो इंट्री तो कभी इंट्री', तेजप्रताप के निशाने पर रहते हैं सीएम नीतीश कुमार सवाल उठता है कि क्या ऐसा कुछ सियासी खिचड़ी पहले से पक रही थी? क्योंकि जो तेज प्रताप अक्सर नीतीश कुमार पर वार करते थे, वो अचानक 'ENTRY' का बोर्ड क्यों लगा दिए. जबकि वह खुद राबड़ी आवास पर 'NO ENTRY' का बोर्ड लगाए थे. क्या तेज प्रताप को पहले से ही हिंट मिल गया था या फिर वह 'माहौल' बना रहे थे. खैर पीछे की राजनीति क्या चल रही थी यह तो बताना मुश्किल है पर एक बात सौ टका सच है कि नीतीश कुमार की राबड़ी आवास में 'ENTRY' ने नए राजनीतिक समीकरण की ओर दिशा दिखा दी है. ",politics
अमित शाह के आने से ठीक पहले नीतीश कुमार का राबड़ी आवास जाना सिर्फ 'इफ्तार' या फिर कुछ और ?,"आरजेडी की तरफ से पूर्व सीएम राबड़ी देवी के आवास पर इफ्तार पार्टी (CM Nitish Kumar in RJD Iftar Party) का आयोजन हुआ. आरजेडी की इफ्तार पार्टी में सीएम नीतीश कुमार भी शामिल होने पहुंचे. दावत में बीजेपी नेता शाहनवाज हुसैन, एलजेपीआर के अध्यक्ष चिराग पासवान व अन्य बड़े नेता मौजूद रहे. पटना : मुख्यमंत्री नीतीश कुमार आरजेडी के दावत-ए-इफ्तार में शामिल होने के लिए राबड़ी आवास पहुंचे. वैसे तो इफ्तार में कोई भी कहीं भी जा सकता है. लेकिन जिस तरह से नीतीश कुमार ने 10 सर्कुलर रोड का रुख किया उसने कई सवालों को एक साथ खड़ा कर दिया. सवाल इसलिए क्योंकि ये वक्त काफी अहम है. देश के गृह मंत्री और बीजेपी के चाणक्य अमित शाह बिहार आने वाले (amit shah in bihar) हैं. उनके आने से महज कुछ घंटे पहले नीतीश कुमार जिस गर्मजोशी से लालू परिवार से मिलने पहुंचे इसको लेकर जरूर कई बात राजनीतिक फिजा में उठ रही है. - ..तो तेज प्रताप ने करायी नीतीश कुमार की राबड़ी आवास में ENTRY! सवाल- उलटफेर होने वाला है क्या? अमित शाह से नीतीश कुमार की मुलाकात नहीं होगी : यहां यह बताना भी जरूरी है कि शनिवार को देश के गृह मंत्री अमित शाह एक दिवसीय दौरे पर बिहार में रहेंगे. भोजपुर से लेकर गया तक उनके कार्यक्रम निर्धारित हैं. पर सबसे अहम बात यह है कि किसी भी कार्यक्रम में मुख्यमंत्री नीतीश कुमार आमंत्रित नहीं हैं. ऐसे में अमित शाह से नीतीश कुमार की मुलाकात नहीं होगी. उनके आने से पहले बिहार में ये सियासी हलचल क्या गुल खिलाती है उसपर सबकी निगाह टिकी रहेगी. 5 साल बाद RJD के इफ्तार में शामिल हुए नीतीश : बता दें कि नीतीश कुमार के 'केन्द्र वाली राजनीति' पिछले कुछ समय से सियासत के केन्द्र में रही है. कभी राष्ट्रपति उम्मीदवार, तो कभी उपराष्ट्रपति, तो कभी राज्यसभा सदस्य की बात. ऐसे कई मामले आए दिन मीडिया में सुर्खियां बने हैं जिसके बाद से लगने लगा था कि कुछ तो होने वाला है. पर क्या होने वाला है यह साफ नहीं हो पा रहा है. ऐसे में नीतीश कुमार का अचानक से पांच साल बाद आरजेडी के इफ्तार में शामिल होना हर किसी के गले नहीं उतर रहा है. जानकारी दें कि 23 जून 2017 को लालू यादव के आवास पर इफ्तार पार्टी रखी गई थी. बिहार की इफ्तार और दही चूड़ा वाली राजनीति : वैसे अगर बिहार की बात की जाए तो यहां कभी 'इफ्तार वाली राजनीति' होती रही है तो कभी 'दही चूड़ा' वाली. कभी 'दही से राजतिलक' कर दिया जाता है तो कभी टोपी पहनाकर 'सिंहासन का ताज' सजाया जाता है. वैसे तो राजनीति में कुछ नहीं कहा जा सकता है. पर इस बार ऊंट किस करवट बैठेगा देखना वाकई दिलचस्प होगा. नीतीश कुमार के बगल में बैठे तेज प्रताप : राजद ने शुक्रवार को पूर्व मुख्यमंत्री राबड़ी देवी के आवास पर इफ्तार पार्टी (Iftar Party at Rabri Awas) का आयोजन किया गया. इसके लिए सभी राजनीतिक दलों को आमंत्रित किया गया था. मुख्यमंत्री नीतीश कुमार पूर्व राबड़ी देवी के आवास पर आयोजित इफ्तार पार्टी में शामिल हुए. नीतीश की आगवानी खुद पूर्व उपमुखमंत्री तेजस्वी यादव ने की. जितनी देर नीतीश कुमार रहे उनके बगल में तेज प्रताप बैठे रहे. दोनों में काफी बातचीत भी हुई. शाहनवाज-चिराग भी हुए शामिल : नीतीश के साथ तेजस्वी और तेजप्रताप इस दौरान बात करते रहे. नीतीश के आलावा लोक जनशक्ति पार्टी (रामविलास) के प्रमुख चिराग पासवान, भाजपा के शाहनवाज हुसैन सहित विकासशील इंसान पार्टी (वीआईपी) के राष्ट्रीय प्रवक्ता देव ज्योति भी शामिल हुए. वीआईपी के प्रमुख मुकेश सहनी पटना में नहीं रहने के कारण इस इफ्तार में शामिल नहीं हुए.",politics
जब तेजस्वी ने पूछा- कब होगी बड़े भाई चिराग पासवान की शादी?,"आरजेडी की इफ्तार पार्टी में कई नेता शामिल हुए. लोजपा रामविलास के चिराग पासवान और राजू तिवारी भी पहुंचे थे. इस मौके पर नेता प्रतिपक्ष तेजस्वी यादव और राजू तिवारी की मुलाकात हुई. मुलाकात के दरमियान तेजस्वी यादव ने उनसे पूछा कि बड़े भाई चिराग पासवान की शादी कब होगी? पढ़ें रिपोर्ट.. पटनाः आरजेडी की तरफ से आज पूर्व सीएम राबड़ी देवी के आवास पर इफ्तार पार्टी (CM Nitish Kumar in RJD Iftar Party) का आयोजन हुआ. इफ्तार पार्टी में सीएम नीतीश कुमार भी मौजूद थे. यहां बिहार की राजनीति के कई कद्दावर नेताओं ने साथ मिलकर इफ्तार किया. बीजेपी, जेडीयू के नेताओं के साथ लोजपा रामविलास के अध्यक्ष चिराग पासवान और उनकी पार्टी के कार्यकर्ता भी पहुंचे थे. इस दौरान नेता प्रतिपक्ष तेजस्वी यादव ने लोजपा रामविलास के प्रदेश अध्यक्ष राजू तिवारी से पूछा कि बड़े भाई चिराग पासवान की शादी कब होगी (Tejashwi Yadav Asked Question to Raju Tiwari about Chirag Paswan Marriage). यह भी पढ़ें- RJD की इफ्तार पार्टी में शामिल होने पहुंचे CM नीतीश कुमार पांच साल पहले हुई थी इफ्तार पार्टीः बता दें कि तेजस्वी यादव की इफ्तार पार्टी में लोजपा रामविलास के प्रदेश अध्यक्ष राजू तिवारी भी पहुंचे थे. नेता प्रतिपक्ष से जब वे मिले तो थोड़ी देर बातचीत भी हुई. इतने में तेजस्वी यादव को चिराग पासवान याद आ गए. उन्होंने राजू तिवारी से तुरंत ही पूछ डाला कि बड़े भाई की शादी कब होगी. वहां सभी के चेहरे पर मुस्कान बिखर गई. बता दें कि 5 सालों के बाद आरजेडी की तरफ से दावत-ए-इफ्तार का आयोजन (Dawat-e-Iftar organized by RJD) किया जा रहा है. लालू यादव के जेल जाने के कारण आरजेडी पिछले कुछ सालों से दावत-ए-इफ्तार कार्यक्रम का आयोजन नहीं कर रही थी. शाहनवाज हुसैन भी हुए शामिलः जानकारी दें कि सीएम आवास एक अणे मार्ग के बाद अब सूबे के दूसरे सबसे चर्चित आवास 10 सर्कुलर रोड शुक्रवार को कई सियासी समीकरणों का गवाह बना. दरअसल, पूर्व सीएम राबड़ी देवी का यह आवास काफी साल बाद दावत-ए-इफ्तार (Iftar at former CM Rabri Devi residence) से गुलजार हुआ. इफ्तार पार्टी में ना सिर्फ सीएम नीतीश कुमार बल्कि बीजेपी के शाहनवाज हुसैन भी पहुंचे थे. चिराग पासवान ने शादी पर दिया था बयानः नेता प्रतिपक्ष तेजस्वी यादव की शादी के वक्त चिराग पासवान ने एक अपनी शादी को लेकर भी बयान दिया था. उन्होंने कहा था कि मैं गुपचुप तरीके से शादी नहीं करूंगा. जहां भी शादी करूंगा, डंके की चोट पर करूंगा. पत्रकारों से बातचीत के क्रम में उन्होंने यह बात कही थी. चिराग ने कहा था कि तेजस्वी मेरे छोटे भाई हैं. जब छोटे भाई के घर में खुशी का आगमन हो रहा है. मेरी ओर से उनके संपूर्ण परिवार को बधाई. उन्होंने कहा था कि शादी के फैसले निजी होते हैं. : तेज प्रताप ने अमित शाह को ट्वीट कर भेजा दावत-ए-इफ्तार का न्योता",politics
प्रबंधन के तीन फीसद एमजीबी प्रस्ताव से श्रमिक नेताओं को झटका,"कोरबा (नईदुनिया प्रतिनिधि)। कोयला कर्मियों के 11 वें वेतनमान में 50 फीसद बढ़ोत्तरी का प्रस्ताव रखने वाले श्रमिक संघ प्रतिनिधियों को प्रबंधन ने चौथी बैठक में जबरदस्त झटका दिया। प्रबंधन ने तीन फीसद मिनिटम गारंटी बेनिफिट (एमजीबी) देने का प्रस्ताव रखा। इस पर श्रमिक संघ प्रतिनिधि बिफर उठे और नाराजगी जताते हुए बैठक हुए बैठक से बाहर निकल गए। उन्हें उम्मीद नहीं था कि प्रबंधन इतना कम प्रस्ताव रखेगा। प्रबंधन की समझाइश बाद पुनः हुई, पर एमजीबी पर कोई नतीजा नहीं निकला और बैठक बेनतीजा समाप्त हो गई। साउथ इस्टर्न कोलफिल्ड्स लिमिटेड (एसईसीएल) समेत कोल इंडिया की संबद्ध कंपनियों में कार्यरत 2.48 लाख कर्मियों के वेतन समझौता के लिए ज्वाइंट बाइपर्टाइट कमेटी फार द कोल इंडस्ट्रीज (जेबीसीसीआई) की कोलकोता में शुक्रवार को आयोजित की गई। कोल इंडिया चेयरमैन प्रमोद अग्रवाल की अध्यक्षता में आयोजित इस बैठक में श्रमिक संघ प्रतिनिधियों ने प्रबंधन के समक्ष एमजीबी में अपना पक्ष रखने दबाव बनाया। पिछली दो बैठक में प्रबंधन ने एमजीबी पर अपना रूख स्पष्ट नहीं किया था। इसलिए श्रमिक संघ की मंशा की प्रबंधन अपना पक्ष रखने के साथ आगे वार्ता करें, ताकि जल्द वेतन समझौता किया जा सके। प्रबंधन ने बैठक के दौरान कोयला कर्मियों के वेतनमान में तीन फीसद बढ़ोत्तरी का प्रस्ताव जैसे ही रखा, श्रमिक संघ प्रतिनिधियों के होश उड़ गए। उन्हें उम्मीद नहीं थी कि प्रबंधन इतने कम का प्रस्ताव रखेगा। प्रबंधन का पक्ष सुनने के साथ सभी सदस्यों ने प्रस्ताव को एकसिरे से खारिज कर दिया और बैठक छोड़ कर बाहर निकल गए। बताया जा रहा है कि काफी मान मनौव्वल के बाद दोबारा बैठक आयोजित की गई, तब श्रमिक नेताओं ने एमजीबी को बढ़ाने व 50 फीसद करने की मांग रखी, लेकिन प्रबंधन ने इस पर सहमति नहीं जताई। उन्होंने कहा कि तीन फीसद का प्रस्ताव किसी भी स्थिति में मंजूर नही है। इसे बढ़ाते हुए नए आफर के साथ बैठक में प्रस्ताव रखा जाए। इसके साथ ही बैठक समाप्त हो गई। जेबीसीसीआई सदस्य नाथूलाल पांडेय ने बताया कि प्रबंधन के प्रस्ताव से सभी सदस्यों को हताशा हुई है और इसका विरोध किया गया है। प्रबंधन को पुनः नए सिरे से प्रस्ताव तैयार करने कहा गया है। बैठक में कोल इंडिया के चेयरमैन के साथ कोल इंडिया निदेशक कार्मिक, एसईसीएल के सीएमडी समेत सभी कंपनियों के सीएमडी, निदेशक कार्मिक व अन्य वरिष्ठ अधिकारी प्रमुख रूप से उपस्थित रहे। वहीं श्रमिक संघ प्रतिनिधियों की ओर से नाथूलाल पांडेय, सुरेंद्र पांडेय, रमेंद्र कुमार, डीडी रामानंदन समेत अन्य सदस्य उपस्थित रहे। जून में होगी आगामी बैठक जेबीसीसीआई सदस्य व बीएमएस के वरिष्ठ पदाधिकारी सुरेंद्र पांडेय ने बताया कि बैठक में वेतनमान निर्धारित करने की काफी उम्मीद थी, पर प्रबंधन ने तीन फीसद का प्रस्ताव रख कोयला कर्मियों को मायूस किया है। प्रबंधन को नए सिरे से प्रस्ताव तैयार कर आगामी बैठक में रखने कहा है। किसी अन्य बिंदु पर चर्चा नहीं हो सकी। अब जून माह में बैठक बुलाने की सहमति बनी है। उन्होंने कहा कि आगामी बैठक में श्रमिक संघ द्वारा रखे गए चार्टर आफ डिमांड पर चर्चा कर निर्णय लेने प्रबंधन पर दबाव बनाया जाएगा। उधर जेबीसीसीआई के वैकल्पिक सदस्य हरिद्वार सिंह ने कहा कि तीन फीसद ऊंट के मुंह में जीरा के बराबर है। सीएमपीडीआई व एमईसी में मर्ज करने का जताया विरोध केंद्र सरकार द्वारा सीएमपीडीआई को कोल इंडिया से अलग कर एमईसी में मर्ज करने के फैसले का चारो श्रम संघ ने विरोध जताया। साथ ही एक प्रस्ताव पास कर कोल इंडिया चेयरमेन के माध्यम से कोयला मंत्री व खान मंत्री को भेजा है। पत्र में कहा गया है कि विलय का सभी श्रमिक संघ विरोध करते हैं। उन्होंने कहा कि केंद्र सरकार ने वर्ष 2021 में ट्रेड यूनियन को आश्वासन दिया था कि कोल इंडिया से सीएमपीडीआइएल को अलग नहीं किया जाएगा। विलय का यह प्रस्ताव सरकार द्वारा दिए गए आश्वासन के विपरित है। इससे औद्योगिक शांति भंग हो सकती है। इस निर्णय यह आशंका बनती है कि कोल इंडिया की अन्य कंपनियों बीसीसीएल व ईसीएल को भी अलग किया जा सकता है। हालांकि चेयरमैन ने श्रमिक संघ प्रतिनिधियों को इस मुद्दे पर कोयला मंत्री के साथ बैठक कराने का आश्वासन दिया।",politics
राजस्थान में 300 साल पुराने मंदिर पर बुलडोजर चलने के मामले में सियासत शुरू,"जयपुर, 22 अप्रैल। राजस्थान के अलवर जिले के राजगढ़ में 300 साल पुराने शिवालय समेत तीन मंदिरों पर बुलडोजर चलाए जाने के मामले में सियासत शुरू हो गई है। इस मामले पर राजस्थान की कांग्रेस सरकार पर भारतीय जनता पार्टी ने तीखे हमले शुरू कर दिए हैं। राजस्थान ही बल्कि केंद्र के भाजपा नेता भी कांग्रेस पर बुलडोजर को लेकर निशाना साध रहे हैं। राजस्थान भाजपा प्रदेशाध्यक्ष सतीश पूनियां राजगढ़ में मंदिरों पर जेसीबी चलने के मामले में राजस्थान भाजपा प्रदेशाध्यक्ष सतीश पूनियां ने कहा कि राजस्थान की अशोक गहलोत सरकार को रास्ता निकालकर मंदिर को बचाना चाहिए था। हिंदू नववर्ष पर करौली शहर में शोभयात्रा पर पथराव की घटना के बाद सरकार की नीयत साफ नजर आ रही है। कांग्रेस सरकार तुष्टिकरण की राजनीति करके अपने वोट बैंक को खुश करना चाहती है, इसलिए 300 साल पुराने मंदिर को तोड़ दिया गया। IAS टीना डाबी-प्रदीप ने की शादी की पहली तस्वीर, अंबेडकर को साक्षी मानकर कसमें लीं आईटी सेल के चीफ अमित मालवीय भाजपा के नेशनल आईटी सेल के चीफ अमित मालवीय ने ट्वीट में लिखा कि हिंदुओं की आस्था को ठेस पहुंचाना ही कांग्रेस का सेक्युलरिज्म है। राजस्थान के अलवर में विकास के नाम पर 300 साल पुराना शिव मंदिर तोड़ा गया है। करौली और जहांगीरपुरी पर आंसू बहाना और हिंदुओं की आस्था को ठेस पहुंचाना ही कांग्रेस का सेक्युलरिज्म है। गजेंद्र सिंह शेखावत, सांसद जोधपुर वहीं, इस मामले में राजस्थान के जोधपुर से भाजपा सांसद और केंद्रीय मंत्री गजेंद्र सिंह शेखावत ने ट्वीट कर लिया कि 'उत्तर प्रदेश, मध्य प्रदेश और दिल्ली में बुलडोजर चलता देखकर राजस्थान की कांग्रेस सरकार भी अपने वोट बैंक के लिए बुलडोजर चलवा रही है। source: oneindia.com",politics
"Rajasthan: सीएम गहलोत और पायलट के टकराव का विस चुनाव पर न पड़े असर, कांग्रेस आलाकमान जल्द लेगा बड़ा निर्णय","विस्तार  मुख्यमंत्री अशोक गहलोत और मुख्यमंत्री पद के दावेदार माने जा रहे सचिन पायलट के बीच काफी समय से विवाद चल रहा है। अगले साल प्रदेश में विधानसभा चुनाव होने हैं। ऐसे में कांग्रेस आलाकमान के लिए इस विवाद को सुलझाना बेहद ही महत्वपूर्ण हो गया है। सूत्रों का कहना है कि इसी विवाद को निपटाने को लेकर हाल ही में दोनों नेताओं से सोनिया गांधी ने चर्चा की थी। पार्टी के शीर्ष नेताओं के बीच विवाद का असर विधानसभा चुनाव में भी देखने को मिल सकता है। पंजाब चुनाव में इसका असर देखने को भी मिला था। यहां तत्कालीन मुख्यमंत्री अमरिंदर सिंह और नवजोत सिंह सिद्धू के बीच विवाद की चर्चा आम हो गई थी। बाद में अमरिंदर ने कांग्रेस छोड़कर दूसरी पार्टी बना ली। पंजाब में हुए विस चुनाव को में पार्टी को करारी हार का सामना करना पड़ा था। ऐसा राजस्थान में ना हो इसे लिए सचिन पायलट ने कांग्रेस की अंतरिम अध्यक्ष सोनिया गांधी के साथ विचार-विमर्श किया है। इसके बाद से पर्याप्त संकेत मिल रहे हैं कि कांग्रेस राज्य में सत्ता बनाए रखने और 30 साल का रिकॉर्ड तोड़ने के लिए प्रदेश नेतृत्व में बड़ा बदलाव कर सकती है।  जल्द से जल्द हो निर्णय पार्टी के शीर्ष सूत्रों के अनुसार राजस्थान विधानसभा चुनाव 2023 जीतने के लिए समय पर हस्तक्षेप जरूरी है। अगर, परिवर्तन का कोई निर्णय लिया जाना है तो ऐसा तत्काल होना चाहिए। इससे नेताओं को बेहतर प्रदर्शन करने का समय मिलेगा और अंतिम समय में कोई समस्या भी सामने नहीं आएगी। पांच राज्यों में मिली बड़ी हार के बाद कांग्रेस कार्य समिति (सीडब्ल्यूसी) ने विभिन्न राज्यों में होने वाले चुनावों से कम से कम एक साल पहले संगठन में बदलाव करने का फैसला किया था।  बुधवार को गहलोत, गुरुवार को सोनिया से मिले पायलट बता दें कि बुधवार को मुख्यमंत्री अशोक गहलोत ने सोनिया गांधी से मुलाकात की थी। इसके अगले दिन गुरुवार को सचिन पायलट ने करीब एक घंटे तक सोनिया गांधी के साथ बैठक की थी। इससे पहले पायलट ने कांग्रेस महासचिव प्रियंका गांधी वाड्रा और पार्टी नेता राहुल गांधी से भी मुलाकात की थी। सूत्रों के अनुसार पायलट लगातार कांग्रेस आलाकमान के संपर्क में हैं। सोनिया गांधी के साथ बैठक करने के बाद पायलट ने कहा था कि कांग्रेस का लक्ष्य राजस्थान में एक बार फिर सरकार बनाना है।",politics
भाजपा नेता की हत्या बागपत जिले के कई पर संदेह,"बली गांव के भाजपा नेता जीतु चौधरी की हत्या के मामले में दिल्ली पुलिस गंभीरता से जांच पड़ताल कर रही है। जिसमें बागपत जनपद के कई लोगों पर संदेह है। विदित हो कि बागपत भाजपा जिला कार्यकारिणी के पदाधिकारी जीतु चौधरी की दिल्ली में गोली मारकर हत्या कर दी गई थी। जिसमें दिल्ली पुलिस की जांच में प्रोपर्टी के विवाद में हत्या किये जाने का शक गहरा रहा है। जिसकी जांच बागपत जनपद तक पहुंच गई है तो बागपत जनपद के कई करीबी भी दिल्ली पुलिस के रडार पर है और बागपत जनपद से दिल्ली में रहने वाले कई संदिग्धोंं से दिल्ली पुलिस पूछताछ भी कर रही है। जिसमें बागपत में रह रहे कई लोगों पर शक की सुई घूम रही है। इस मामले में इंस्पेक्टर ओपी सिंह का कहना है कि इस प्रकरण में दिल्ली पुलिस का सहयोग किया जाएगा, हालांकि अभी तक दिल्ली पुलिस बागपत नहीं आएगी। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"सिद्धू के बदले बोल, कहा- 'माफिया राज के खिलाफ लड़ाई में दूंगा भगवंत मान का साथ'","सिद्धू ने कहा कि अगर मान माफिया के खिलाफ लड़ते हैं तो उनका समर्थन किया जाएगा. हाल ही में संपन्न पंजाब विधानसभा चुनाव में प्रचंड बहुमत से जीतकर आप ने भगवंत मान के नेतृत्व में सरकार बनायी है.  चंडीगढ़, 22 अप्रैल (भाषा) कांग्रेस नेता नवजोत सिंह सिद्धू ने शुक्रवार को कहा कि राज्य में 'माफिया राज' के कारण पार्टी पंजाब चुनाव हारी है और अब उसे खुद को नये स्वरूप में ढालने का प्रयास करना चाहिए. उन्होंने मुख्यमंत्री भगवंत मान को 'छोटा भाई' और 'ईमानदार व्यक्ति' बताकर उनकी तारीफ भी की. किसी का नाम लिये बगैर सिद्धू ने कांग्रेस की पांच साल की सरकार में मुख्यमंत्री रहे अमरिंदर सिंह और चरनजीत सिंह चन्नी पर 'माफिया' के खिलाफ कार्रवाई करने में असफल रहने का आरोप लगाया. सिद्धू ने कहा कि अगर मान माफिया के खिलाफ लड़ते हैं तो उनका समर्थन किया जाएगा. गौरतलब है कि हाल ही में संपन्न पंजाब विधानसभा चुनाव में प्रचंड बहुमत से जीतकर आम आदमी पार्टी ने भगवंत मान के नेतृत्व में सरकार बनायी है. एक कार्यक्रम से इतर सिद्धू ने संवाददाताओं से कहा, 'वह (मान) ईमानदार व्यक्ति हैं.' इस कार्यक्रम में अमरिंदर सिंह राजा वडिंग ने कांग्रेस की प्रदेश इकाई के अध्यक्ष का पदभार संभाला. हार के बाद सिद्धू ने दिया इस्तीफा पंजाब चुनाव में पार्टी की हार के बाद सिद्धू ने प्रदेश अध्यक्ष के पद से इस्तीफा दिया है. पूर्व क्रिकेटर ने कहा, 'कांग्रेस को खुद को नये स्वरूप में ढालना होगा.' उन्होंने कहा, 'मैंने पहले कुछ नहीं कहा, लेकिन सभी को बोलने का अधिकार है और आज मैं कहता हूं कि कांग्रेस पांच साल के माफिया राज के कारण चुनाव हारी है.'सिद्धू ने कहा कि वह हमेशा माफिया के खिलाफ लड़ते रहे हैं. हालांकि, उन्होंने इस संबंध में कोई विस्तृत जानकारी नहीं दी, लेकिन सिद्धू अतीत में बालू खनन, परिवहन और केबल टीवी के क्षेत्र में राज्य में कथित 'माफिया' को लेकर अपनी कांग्रेस-नीत सरकार की आलोचना कर चुके हैं. मेरी लड़ाई एक तंत्र के खिलाफ थीः सिद्धू उन्होंने कहा, 'मेरी लड़ाई किसी व्यक्ति के खिलाफ नहीं थी. यह एक तंत्र के खिलाफ थी और कुछ ऐसे लोगों के खिलाफ है जो राज्य को दीमक की तरह चाट रहे हैं.'सिद्धू ने कहा कि उनकी लड़ाई पंजाब के 'अस्तित्व' के लिए है किसी पद के लिए नहीं. उन्होंने कहा, 'जब तक राजनीति व्यापार बनी रहेगी उसका सम्मान नहीं होगा. जब पंजाब माफिया-मुक्त होगा, तभी राज्य आगे बढ़ेगा.' कांग्रेस नेता ने कहा कि वह भगवंत मान को अपने छोटे भाई की तरह मानते हैं और माफिया के खिलाफ लड़ाई में उनका साथ देंगे. भगवंत सिंह मान ईमानदार व्यक्तिः सिद्धू सिद्धू ने कहा, 'वह ईमानदार व्यक्ति हैं. मैंने उनपर कभी ऊंगली नहीं उठायी है. अगर वह उनके (माफिया के) खिलाफ लड़ते हैं तो मेरा समर्थन उनके साथ है और पार्टी की राजनीति से उठकर भी ऐसा करूंगा क्योंकि यह पंजाब के अस्तित्व की लड़ाई है.' बाद में एक ट्वीट में उन्होंने कहा, 'कांग्रेस को सत्ता में वापसी के लिए खुद को नये रूप में ढालना होगा.' उन्होंने ट्वीट किया है, 'ईमानदार लोगों को हमेशा नैतिक पुलिस का सामना करना पड़ता है और ईमानदारी प्रेरक (प्रोपेलर) का काम करेगी. हम इस महान राज्य के अस्तित्व की लड़ाई लड़ रहे हैं... या फिर माफिया रहेगा या ईमानदार लोग रहेंगे.' परोक्ष रूप से अमरिंदर सिंह का संदर्भ देते हुए सिद्धू ने दावा किया कि पूर्व मुख्यमंत्री ने कहा है कि माफिया को नहीं रोकना उनकी गलती है. उनका नाम लिये बगैर कांग्रेस नेता ने आरोप लगाया कि उन मुख्यमंत्री ने माफिया को शह दिया है. अमरिंदर सिंह के बाद मुख्यमंत्री बने चरनजीत सिंह चन्नी का भी परोक्ष रूप से संदर्भ देते हुए सिद्धू ने कहा कि उनके बाद जो मुख्यमंत्री बने उनपर भी सवाल उठाए गए.",politics
VIDEO: RJD की इफ्तार पार्टी में चिराग पासवान ने CM नीतीश का पैर छूकर लिया आशीर्वाद,"राजद की इफ्तार पार्टी में चिराग पासवान भी शरीक हुए. उन्होंने इस दौरान सीएम नीतीश कुमार के पैर छूकर आशीर्वाद लिया. चिराग ने इफ्तार पार्टी के बारे में कहा कि इसे राजनीतिक परिप्रेक्ष्य में देखा जाना उचित नहीं है. पढ़ें रिपोर्ट.. पटनाः राजद की इफ्तार पार्टी में लोजपा रामविलास के अध्यक्ष चिराग पासवान भी शरीक हुए. इस दौरान चिराग पासवान ने सीएम नीतीश कुमार का पैर छूकर आशीर्वाद लिया (chirag Paswan Took Blessings from Nitish Kumar). इस बारे में खुद उन्होंने कहा कि मैंने आशीर्वाद लिया है. इसके साथ ही चिराग पासवान ने पत्रकारों से बातचीत भी की. उन्होंने कहा कि इस इफ्तार पार्टी (Chirag Paswan Statement on RJD Iftar Party) को सियासी रूप में देखा जाना ठीक नहीं. वहीं उन्होंने नीतीश कुमार के साथ आने के सवाल को सिरे से नकारते हुए कहा कि ऐसा कभी नहीं होगा. यह भी पढ़ें- सीएम नीतीश कुमार का पैर छूकर आशीर्वाद लेना चाहते हैं चिराग पासवान चिराग पासवान ने सीएम नीतीश कुमार के पैर छुएः आपको बता दें कि एक कार्यक्रम के दौरान पत्रकारों के सवाल का जवाब देते हुए चिराग पासवान ने कहा था कि वे उम्र और रुतबे में मुझसे बड़े हैं. इसलिए मैं उनसे पैर छूकर आशीर्वाद लेना चाहता हूं. राजद की इफ्तार पार्टी में चिराग पासवान ने इस बात को भी पूरा कर दिया. उन्होंने सीएम नीतीश कुमार के पैर भी छू लिए और आशीर्वाद भी ले लिया. एक तरफ जहां दोनों में विधानसभा चुनाव के दौरान से ही मनमुटाव चल रहा है, वहीं आज जो नजारा लोगों ने देखा, वो बिल्कुल अलग था. इससे पहले चिराग कह चुके हैं कि मैं पर्सनल और प्रोफेशनल रिश्ते को अलग रखता हूं. पारिवारिक माहौल में हुआ इफ्तारः इफ्तार पार्टी के बाद चिराग पासवान ने पत्रकारों के सवाल पर कहा कि यहां एक पारिवारिक माहौल था. यह कहीं से भी राजनीतिक पार्टी नहीं लगी. इसे सियासी परिपेक्ष्य में नहीं देखा जाना चाहिए. मेरे परिवार और लालू प्रसाद यादव के परिवार में बहुत पुराने और प्रगाढ़ संबंध रहे हैं. अपने पापा के निधन के बाद मैं पहली बार इस घर में आया हूं. पापा के साथ यहां छठ पूजा के अवसर पर आता था. यहां आने के बाद पापा के साथ गुजारी पुरानी बातें याद आ गई. आज लालू प्रसाद यादव को बेल भी मिली है. यह भी खुशी की बात है. सीएम नीतीश कुमार से मुलाकात की बात पर चिराग ने कहा कि मैंने उनके पैर छूकर आशीर्वाद लिया है. चुनाव में जदयू, राजद और लोजपा के साथ आने के सवाल पर चिराग कन्नी काट गए और कुछ भी स्पष्ट बोलने से परहेज करते रहे. यह भी पढ़ें- RJD की इफ्तार पार्टी में शामिल होने पहुंचे CM नीतीश कुमार : तेज प्रताप ने अमित शाह को ट्वीट कर भेजा दावत-ए-इफ्तार का न्योता",politics
"बड़ी खबर: राजीव कुमार ने नीति आयोग के उपाध्यक्ष पद से दिया इस्तीफा, सुमन बेरी को मिली जिम्मेदारी",विस्तार डॉ. राजीव कुमार ने नीति आयोग के उपाध्यक्ष पद से इस्तीफा दे दिया है। वह करीब 5 साल तक इस पद पर रहे। डॉ राजीव कुमार के अपने पद से हटने के बाद डॉ. सुमन के बेरी को नीति आयोग के उपाध्यक्ष के रूप में नियुक्त किया गया है।,politics
"यूपी चुनाव पर BJP ने पीएम मोदी को भेजी रिपोर्ट, बताया क्यों कम हुईं सीटें ?","देश के सबसे बड़े सूबे उत्तर प्रदेश में बीजेपी दोबारा सत्ता में तो काबिज़ हो गई लेकिन उसकी सीटें पहले के मुकाबले कम हो गईं. दो साल बाद होने वाले लोकसभा चुनावों को देखते हुए पार्टी की सीटें कम होना, प्रधानमंत्री नरेंद्र मोदी के लिए चिंता का विषय बन गया, लिहाजा उन्होंने बीजेपी की यूपी इकाई से पूछा था कि आखिर ऐसा क्यों हुआ और इसके पीछे क्या-क्या खास वजह रही, ये उन्हें विस्तार से बताया जाए.  यूपी बीजेपी ने पीएम मोदी को 80 पेज की रिपोर्ट की जो रिपोर्ट भेजी है,उसमें कई चौंकाने वाले तथ्य सामने आए हैं. पहला और मूल कारण तो ये रहा कि बीजेपी की इस जीत में मायावती की बीएसपी की भी बड़ी भूमिका रही है क्योंकि बीएसपी का बड़ा वोट बैंक बीजेपी की तरफ शिफ्ट हो गया. दूसरी वजह पार्टी को मिला फ्लोटिंग वोट रहा. ऐसा वोटर जो कभी किसी एक पार्टी या विचारधारा के साथ नहीं बंधा रहता. माहौल देखकर अपना वोट तय करता है. लेकिन इस रिपोर्ट में बीजेपी की सीटें कम होने को लेकर चौंकाने वाला खुलासा भी किया गया है. कहा गया है कि बीजेपी को अपने दोनों ही सहयोगी दलों-अपना दल और निषाद पार्टी का वोट इस बार नहीं मिला, जबकि बीजेपी का सारा वोट जाति आधारित इन पार्टियों को शिफ्ट हुआ. यही कारण है कि साल 2017 के मुकाबले इस दोनों दलों की सीटों में तो इज़ाफ़ा हुआ लेकिन बीजेपी की सीटें घटकर रह गईं. ग़ौरतलब है कि अपना दल का कुर्मी जबकि निषाद पार्टी का निषाद जाति में खासा जनाधार है. रिपोर्ट के मुताबिक सिराथू सीट से उप मुख्यमंत्री केशव प्रसाद मौर्य के हारने की बड़ी वजह इन जातियों का समर्थन न मिल पाना ही रहा. साल 2017 के चुनाव में बीजेपी को मिली ऐतिहासिक जीत में ओबीसी जातियों की बेहद अहम भूमिका रही थी. लेकिन मोदी को भेजी गई इस रिपोर्ट में साफतौर पर बताया गया है कि ओबीसी जातियों मसलन, कुशवाह,सैनी, कुर्मी, निषाद, पाल,शाक्य,राजभर के वोटरों ने मोटे तौर इस बार बीजेपी का साथ नहीं दिया, बल्कि वे सपा गठबंधन की तरफ शिफ्ट हो गया. इस बार जिस तरह से सपा के पक्ष में मुस्लिम वोटों का ध्रुवीकरण हुआ, उसे भी कुछ सीटों पर पार्टी के हारने की एक बड़ी वजह बताया गया है. दरअसल, गाज़ीपुर,अंबेडकर नगर और आजमगढ़ जिलों में इस बार बीजेपी गठबंधन का सबसे ख़राब प्रदर्शन रहा.इन तीन जिलों की 22 सीटों में से उसे एक भी सीट पर कामयाबी नहीं मिली, जबकि 2017 में उसने यहां की 8 सीटें जीती थीं. वहीं सपा ने यहाँ क्लीन स्वीप किया. सिर्फ गाजीपुर की दो सीटें उसकी सहयोगी सुहेलदेव भारतीय समाज पार्टी के खाते में गई, बाकी सब पर सपा का कब्ज़ा रहा. सूत्रों की मानें,तो बीजेपी नेतृत्व के चिंतित होने की बड़ी वजह ये भी है कि विधानसभा चुनावों से पहले पार्टी ने दो महीने लंबा सदस्यता अभियान चलाया था और दावा किया गया कि पार्टी ने यूपी में 80 लाख नये सदस्य बनाये हैं. इतनी बड़ी कवायद के बावजूद अगर 2017 के मुकाबले पार्टी की सीटें घटकर रह गईं, तो इससे पार्टी नेतृत्व का फ़िक्रमंद होना स्वाभाविक भी है. बीजेपी ने ये भी पता लगाने की कोशिश की है कि केंद्र सरकार की विभिन्न कल्याणकारी योजनाओं का लाभ लेने वाले लोगों ने किस हद तक उसका साथ दिया है. पार्टी के एक नेता के मुताबिक "" अगर सच कहा जाए तो इन योजनाओं का फायदा उठाने वाले लोगों ने एनडीए सरकार की योजनाओं की तारीफ की तो की है लेकिन इनमें से अधिकांश ने बीजेपी का साथ नहीं दिया."" इस रिपोर्ट में एक और दिलचस्प खुलासा भी किया गया है और उसकी वजह भी बताई गई है कि आखिर ऐसा क्यों हुआ. दरअसल, यूपी की कुल 403 में से 311 सीटें ऐसी थीं जहाँ पोस्टल वोट बीजेपी के मुकाबले सपा को ज्यादा मिला. तकरीबन 4.42 लाख पोस्टल वोट में से 2.25 लाख सपा गठबंधन को जबकि 1.48 लाख वोट बीजेपी व उसके सहयोगी दलों को मिले थे. इसकी वजह ये बताई गई है कि अखिलेश यादव ने पुरानी पेंशन योजना को फिर से लागू करने का जो चुनावी वादा किया था,वो काफी हद तक क्लिक कर गया. पार्टी के एक वरिष्ठ नेता के मुताबिक "" चुनाव के पहले दो-तीन चरणों में ये देखने में आया कि कई जिलों में तैनात अफसर भी इस मुद्दे पर सपा का समर्थन करते हुए नजर आए."" पीएम मोदी को सौंपी गई इस रिपोर्ट की कॉपी पार्टी अध्यक्ष जेपी नड्डा को भी भेजी गई है.अब देखना ये है कि अगले लोकसभा चुनाव के मद्देनजर बीजेपी इस रिपोर्ट के जरिये खुद की कमियों को दुरुस्त करते हुए अपनी रणनीति में कहां तक बदलाव कर पाती है? (नोट- उपरोक्त दिए गए विचार लेखक के व्यक्तिगत विचार हैं. ये जरूरी नहीं कि एबीपी न्यूज ग्रुप इससे सहमत हो. इस लेख से जुड़े सभी दावे या आपत्ति के लिए सिर्फ लेखक ही जिम्मेदार है.)",politics
"छत्तीसगढ़: मोदी पर टिप्पणी के लिए भाजपा ने मंत्री लखमा पर साधा निशाना, सीएम से पूछा सवाल","विस्तार  भाजपा ने शुक्रवार को छत्तीसगढ़ के आबकारी मंत्री कवासी लखमा पर प्रधानमंत्री नरेंद्र मोदी की राज्य की पिछली यात्राओं के बारे में उनकी टिप्पणियों को लेकर निशाना साधा। बस्तर के आदिवासी नेता लखमा ने दो दिन पहले सुकमा जिले में मीडिया से बात करते हुए यह दावा किया कि मोदी की पिछली दो यात्राओं से राज्य को किसी भी तरह से कोई फायदा नहीं हुआ है। लेकिन उन्होंने इस मुद्दे को उठाने के लिए जिस तरीके की भाषा का इस्तेमाल किया, उससे विवाद खड़ा हो गया। प्रदेश भाजपा ने शुक्रवार को कहा कि प्रधानमंत्री के बारे में अपमानजनक टिप्पणी करना बस्तर की संस्कृति और परंपराओं के खिलाफ है। विपक्षी दल ने कहा कि मुख्यमंत्री भूपेश बघेल को स्पष्ट करना चाहिए कि क्या वह अपने मंत्री से सहमत हैं।",politics
राजद प्रमुख को बेल मिलने पर खुशी,"मुजफ्फरपुर, का. सं.। राजद नेताओं ने चारा घोटाले के एक मामले में पार्टी प्रमुख लालू प्रसाद यादव को बेल मिलने पर खुशी जताई है। प्रदेश राजद महासचिव जयशंकर प्रसाद यादव ने कहा कि कोर्ट पर भरोसा है। उन्हें बेल मिलने से कार्यकर्ताओं व नेताओं का मनोबल मजबूत हुआ है। राजद अधिवक्ता प्रकोष्ठ के जिलाध्यक्ष संतोष बसंत के अलावा प्रीति कुमारी, शिवनाथ साह, अंजनी कुमार यादव व अनिल पासवान आदि ने भी खुशी जाहिर की है। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"Manish Sisodia Letter Row: 'आप बांग्लादेशी रोहिंग्याओं के खिलाफ कार्रवाई करने से डरते हैं', BJP का AAP पर हमला"," Manish Sisodia Letter Row: 'आप बांग्लादेशी रोहिंग्याओं के खिलाफ कार्रवाई करने से डरते हैं', BJP का AAP पर हमला   BJP on Manish Sisodia: दिल्ली के उप मुख्यमंत्री मनीष सिसोदिया ने भाजपा को घेरते हुए अपने विधायोंक को एक पत्र लिखा है.   अब इस पत्र के जवाब में भाजपा ने भी पलटवार किया है.  Written by - Zee News Desk | Edited by: Zee News Desk | Last Updated: Apr 22, 2022, 10:19 PM IST BJP on Manish Sisodia Letter: दिल्ली भाजपा अध्यक्ष और पूर्व महापौर आदेश गुप्ता ने उपमुख्यमंत्री मनीष सिसोदिया पर अपनी पार्टी के विधायकों को पत्र लिखने पर हमला किया है. मनीष सिसोदिया ने आरोप लगाया था कि 'भाजपा के गुंडे' पैसे देने के लिए जमींदारों और दुकानदारों को ब्लैकमेल कर रहे हैं कि उनके घरों और दुकानों पर बुलडोज़र चलवा देंगे. मनीष सिसोदिया के लेटर पर भाजपा का पलटवार",politics
क्या दो सप्ताह से पक रही थी इफ्तार की खिचड़ी? तेज प्रताप ने पहले ही कह दिया था 'एंट्री नीतीश चाचा',"आरजेडी के लिए शुक्रवार का दिन बेहद खास रहा। एक ओर जहां पार्टी सुप्रीमो लालू प्रसाद यादव को झारखंड हाईकोर्ट ने डोरंडा कोषागार से अवैध निकासी के मामले में सशर्त जमानत दे दी। वहीं दूसरी ओर पटना में राबड़ी आवास पर आयोजित इफ्तार पार्टी में मुख्यमंत्री नीतीश कुमार शामिल हुए। कुछ दिन पहले ही लालू प्रसाद यादव के बड़े बेटे तेज प्रताप यादव ने रामनवमी पर एक पोस्टर ट्वीट के जरिये शेयर किया था, जिसमें मुख्यमंत्री नीतीश कुमार का जिक्र भी था। तेज प्रताप यादव के पोस्टर में 'ENTRY नीतीश चाचा' लिखा था। साथ ही तेज प्रताप ने लिखा था कि रामनवमी के शुभ अवसर पर बहुत जरुरी। तेज प्रताप यादव के इस ट्वीट के सामने आते ही सियासी गलियारे में अलग-अलग चर्चाएं शुरू हो गई थी।",politics
"एकजुट होने लगी कांग्रेस! पार्टी कार्यालय में सुक्खू और राठौर के बीच मंथन, जानें क्या बात हुई","हिमाचल प्रदेश विधानसभा चुनावों (Himachal Pradesh Assembly Elections 2022) को लेकर प्रदेश में राजनीतिक गतिविधियां तेज हो गई हैं. बीजेपी के साथ-साथ कांग्रेस भी आगामी रणनीति बनाने में जुट गई है. शुक्रवार को हिमाचल कांग्रेस अध्यक्ष कुलदीप राठौर और पूर्व अध्यक्ष सुखविंद्र सिंह सुक्खू के बीच में कांग्रेस भवन में करीब एक घंटे तक बंद कमरे में मंत्रणा हुई. शिमला: हिमाचल प्रदेश विधानसभा चुनावों (Himachal Pradesh Assembly Elections 2022) को लेकर एक तरफ जहां भाजपा और आम आदमी पार्टी के बड़े नेता रोडशो और रैलियां कर रहे हैं. वहीं, अब कांग्रेस नेता भी आपसी मतभेद भुला कर रणनीति बनाने में जुट गए हैं. गुरुवार को जहां सांसद प्रतिभा सिंह कांग्रेस कार्यालय पहुंची थीं, वहीं शुक्रवार को दोपहर के समय कांग्रेस के पूर्व अध्यक्ष और विधायक सुखविंद्र सिंह सुक्खू ने कांग्रेस कार्यालय पहुंचकर पत्रकार वार्ता को संबोधित किया. इस दौरान कांग्रेस प्रदेश अध्यक्ष कुलदीप राठौर (Himachal Congress President Kuldeep Rathore) कार्यालय में मौजूद नहीं थे और वे एक बजे कांग्रेस कार्यालय पहुंचे तो सुखविंद्र सिंह सुक्खू का उन्होंने गुलदस्ता देकर स्वागत किया. इसके बाद वर्तमान प्रदेश अध्यक्ष कुलदीप राठौर और पूर्व अध्यक्ष सुखविंद्र सिंह सुक्खू के बीच में कांग्रेस भवन में करीब एक घंटे तक बंद कमरे में मंत्रणा हुई. दोनों ही नेता शिमला नगर निगम चुनाव (Shimla Municipal Corporation Election) से लेकर विधानसभा के चुनाव पर चर्चा करते रहे. इसके साथ ही पार्टी के राजनीतिक विषयों पर भी विस्तार से चर्चा हुई. साथ ही आगमी रणनीति तैयार की गई है. बता दें इन दोनों नेताओं के बीच में लंबे समय से राजनीतिक टकराव चल रहा था, लेकिन शुक्रवार को पार्टी ऑफिस में हुई बैठक के बाद पर विराम तो लगा ही है, साथ ही पार्टी आने वाले चुनावों में क्या रणनीति लेकर चलेगी. इस पर भी विस्तार से चर्चा हुई है. कांग्रेस की क्या है रणनीति- आम आदमी पार्टी से लेकर बीजेपी तक के नेता हिमाचल के दौरे कर रहे हैं और विधानसभा चुनाव चुनाव 2022 (Himachal Pradesh Assembly Election 2022) की तैयारी को लेकर रणनीति बना रहे हैं. लेकिन कांग्रेस कहीं नहीं दिख रही. इस पर कांग्रेस प्रदेश अध्यक्ष कुलदीप राठौर ने कहा कि आने वाले दिनों में वो खुद भी कांगड़ा और मंडी समेत अन्य जिलों का दौरा करेंगे. जल्द ही कांग्रेस की सक्रियता भी धरातल पर नजर आएगी. : CM का चेहरा घोषित नहीं करेगी कांग्रेस, सामूहिक नेतृत्व में लड़ेगी विधानसभा चुनाव",politics
"तृणमूल ने जहांगीरपुरी हिंसा के मुख्य आरोपी मोहम्मद अंसार के साथ भाजपा नेताओं की तस्वीरों को किया ट्वीट, बताया भाजपा का साथी","Highlights जहांगीरपुरी हिंसा के मुख्य आरोपी मोहम्मद अंसार और टीएमसी नेता अजीजुल रहमान की तस्वीर सामने आयी थी इसके जवाब में तृणमूल कांग्रेस ने बंगाल भाजपा के नेताओं के साथ अंसार की तस्वीर सामने कर दी है तृणमूल पार्षद रहमान ने अंसार के साथ वायरल हुई फोटो पर सफाई देते हुए कहा, 'हम जनप्रतिनिधि हैं"" कोलकाता: दिल्ली के जहांगीरपुरी में हुई हिंसा के आरोपी मोहम्मद अंसार के साथ तृणमूल कांग्रेस के एक पार्षद की तस्वीर वायरल होने के बाद तृणमूल नेताओं ने शुक्रवार को अपने ट्विटर हैंडल पर अंसार के साथ भाजपा नेताओं की कथित तस्वीरें साझा की और भाजपा को आत्ममंथन की सलाह दी।  समाचार एजेंसी भाषा के मुताबिक कई समाचार चैनलों ने गुरुवार को मोहम्मद अंसार और हल्दिया से पार्षद अजीजुल रहमान की तस्वीरें दिखाई थीं। तृणमूल सदस्य रहमान ने उस तस्वीर की पुष्टि करते हुए कहा था कि वो तस्वीर साल 2019 में ली गई थी। तृणमूल पार्षद ने अंसार के साथ फोटो वायरल होने पर सफाई देते हुए कहा, 'हम जनप्रतिनिधि हैं और लोग हमारे साथ तस्वीर खिंचवाते रहते हैं।' वहीं भारतीय जनता पार्टी द्वारा इस मामले को तूल दिए जाने के बाद तृणमूल कांग्रेस की ओर से पलटवार करते हुए ममता बनर्जी सरकार में उद्योग एवं वाणिज्य मंत्री पार्थ चटर्जी सहित कई अन्य तृणमूल नेताओं ने हिंसा आरोपी अंसार के भाजपा नेताओं की कथित तस्वीरें ट्वीट की हैं। मंत्री और तृणमूल पार्टी के महासचिव पार्थ चटर्जी ने ट्विटर पर अंसार की तस्वीर को साझा करते हुए लिखा, 'मेरा मानना है कि हमारी प्राथमिकता न्याय सुनिश्चित करना होनी चाहिए। दोषियों को सजा मिलनी चाहिए। यहां हम देख रहे हैं कि कैसे अंसार भाजपा के साथ नजदीक से जुड़ा रहा। एक पक्ष को ही नहीं देखना चाहिए।'",politics
"छत्तीसगढ़: 2023 के लिए धार्मिक समीकरण साध रही भाजपा, सांसदों-विधायकों को दिया ये काम, सीएम बघेल ने साधा निशाना","विस्तार  छत्तीसगढ़ में अगले साल विधानसभा चुनाव होने हैं और भारतीय जनता पार्टी (भाजपा) ने इसे लेकर अपनी तैयारियां शुरू कर दी हैं। पार्टी ने अपने सांसदों और विधायकों से कहा है कि वह अपने-अपने क्षेत्रों में कमजोर बूथ की सर्वे रिपोर्ट तैयार करें। भाजपा के केंद्रीय संगठन ने इसके लिए सांसदों को 100 और विधायकों को 50 कमजोर बूथों की तलाश करने का निर्देश दिया है। हालांकि, यह सर्वे किसी भी चुनाव से पहले की तरह की तैयारियों की तरह आम सा ही दिखता है लेकिन भगवा दल की ओर से दिए गए एक फॉर्म ने इसे रोचक कर दिया है। इस फॉर्म में पूछा गया है कि जिस बूथ की रिपोर्ट है उसमें किस धर्म के कितने मतदाता हैं। फॉर्म में धार्मिक समीकरण के सवाल में हिंदू, मुस्लिम, सिख, ईसाई, बौद्ध और अन्य मतदाताओं की जानकारी मांगी गई है। सांसदों को निपटाने की तैयारी में भाजपा: सीएम बघेल वहीं, राज्य के मुख्यमंत्री भूपेश बघेल ने भाजपा की इस तैयारी को लेकर तीखी प्रतिक्रिया दी है। मुख्यमंत्री बघेल ने कहा है कि छत्तीसगढ़ में भाजपा विधायकों के टिकट तो पहले ही काट चुकी है, अब सांसदों को भी निपटाने की तैयारी की जा रही है। उन्होंने कहा कि भाजपा सांसद किसी भी तरह सांसदों से पीछा छुड़ाना चाह रही है, इसीलिए उन्हें इस तरह के काम दिए जा रहे हैं।",politics
एम्स-ऋषिकेश में अनियमितताओं के मामले में CBI ने की 24 स्थानों पर छापेमारी,"नई दिल्ली/ टीम डिजिटल। केंद्रीय अन्वेषण ब्यूरो (सीबीआई) ने ऋषिकेश-एम्स में खरीद और प्राप्ति प्रक्रिया तथा निविदाओं के आवंटन में कथित अनियमितताओं के मामले में शुक्रवार को यहां अस्पताल परिसर सहित कुल 24 स्थानों पर छापेमारी की। सड़क साफ करने की मशीन की खरीद तथा अस्पताल परिसर में दवा की दुकान स्थापित करने के लिए निविदा आवंटन में नियम-कानूनों के उल्लंघन के दो अलग-अलग मामलों में सीबीआई ने एम्स-ऋषिकेश के तत्कालीन अधिकारियों सहित 10 से ज्यादा व्यक्तियों के खिलाफ मुकदमे दर्ज किए हैं। मुंबई पुलिस ने 'हनुमान चालीसा' का पाठ करने संबंधी योजना पर नवनीत राणा को नोटिस सीबीआई ने अखिल भारतीय आयुर्विज्ञान संस्थान (एम्स)-ऋषिकेश परिसर तथा इसके बाहर कई स्थानों पर छापेमारी की और पूर्व निदेशक रविकांत के 2017 से 2021 के कार्यकाल के दौरान कथित अनियमितताओं से संबंधित कई अहम जानकारियां हासिल कीं। जांच एजेंसी ने आरोपियों-तत्कालीन प्रोफेसर बृजेन्द्र सिंह, अतिरिक्त प्रोफेसर बलराम ओमर, तत्कालीन उपचिकित्सा अधीक्षक अनुभा अग्रवाल, तत्कालीन प्रशासनिक अधिकारी शशिकांत तथा तत्कालीन लेखाधिकारी दीपक जोशी के आवास के अलावा एम्स परिसर में स्थित त्रिवेणी सेवा फार्मेसी पर छापेमारी की। AAP ने देश में दंगों को लेकर अमित शाह, भाजपा पर बोला तीखा हमला एम्स-ऋषिकेश के जनसंपर्क अधिकारी हरीश मोहन थपलियाल ने परिसर में सीबीआई के छापे की पुष्टि की। सीबीआई की ओर से जारी एक विज्ञप्ति के अनुसार, एम्स-ऋषिकेश में सड़क साफ करने वाली मशीन की खरीद में केंद्र सरकार के नियमों के उल्लंघन तथा दवा की दुकान स्थापित करने में अनियमितताओं के आरोप में दर्ज दो अलग-अलग मामलों में उत्तराखंड के अलावा, उत्तर प्रदेश, हरियाणा और दिल्ली सहित 24 अलग-अलग स्थानों पर एजेंसी द्वारा तलाशी ली जा रही है। दोनों मामलों में जांच चल रही है। नफरती भाषण: दिल्ली पुलिस के हलफनामे से नाखुश सुप्रीम कोर्ट विज्ञप्ति के अनुसार, आरोपी लोकसेवकों ने सरकार के दिशा-निर्देशों का उल्लंघन कर फर्जी आधार पर प्रतिष्ठित बोलीकर्ताओं को प्रक्रिया से बाहर कर दिया और महत्वहीन कंपनियों को अनुमति दी। आरोपियों ने कथित तौर पर अपराध के महत्वपूर्ण सबूतों को गायब भी कर दिया और इस तरह से एम्स को सड़क साफ करने वाली मशीन की खरीद में 2.41 करोड़ रुपये तथा दवा की दुकान स्थापित करने में हुए गलत ?निविदा आवंटन से करीब दो करोड़ रुपये की हानि हुई। 'बुलडोजर' की कार्रवाई को लेकर भाजपा के बाद आरएसएस ने अपना रुख किया साफ मशीन खरीद के संबंध में सीबीआई द्वारा जिन लोगों के खिलाफ मुकदमे दर्ज किए गए हैं, उनमें ओमर, डॉक्टर बृजेंद्र सिंह, डॉक्टर अनुभा अग्रवाल, शशिकांत, दीपक जोशी, दिल्ली स्थित निजी फर्म प्रो मेदिक डिवाइसेस के मालिक पुनीत शर्मा तथा अज्ञात सरकारी कर्मचारी और निजी व्यक्ति शामिल हैं। दवा की दुकान के मामले में दिल्ली के शाहदरा स्थित त्रिवेणी सेवा फार्मेसी, इसमें साझेदार पंकज शर्मा और शुभम शर्मा तथा अज्ञात सरकारी कर्मचारियों के खिलाफ मुकदमा दर्ज किया गया है। जहांगीरपुरी में बुलडोजर अभियान के बाद सुप्रीम कोर्ट हुआ सक्रिय, दिया आदेश",politics
"राजनीतिः सॉफ्टवेयर और हिजाब विवाद वाले कर्नाटक में हिंदुत्व के साथ ईमानदारी लेकर पहुंचे केजरीवाल, पढ़ें पूरा मामला","विस्तार  दुनिया के नक्शे पर कर्नाटक अपनी सॉफ्टवेयर की ताकत के लिए जाना जाता है। लेकिन पिछले कुछ वर्षों में कर्नाटक कभी टीपू सुल्तान के नाम पर तो कभी हिजाब पहनने को लेकर उठे विवाद के कारण चर्चा में रहा। आधुनिकता और रूढ़िवादी सोच के बीच संघर्ष करने वाले इस राज्य में अरविंद केजरीवाल ने बेहद सधी चाल से अपनी राजनीतिक गोटियां फिट करने का काम शुरू कर दिया है। उन्होंने आम आदमी पार्टी के दक्षिण भारत मिशन की शुरूआत करते हुए उन सभी पहलुओं को छुआ जो यहां के लोगों को आकर्षित कर सकती हैं। वे ईमानदार और भ्रष्टाचाररहित राजनीति करने के वादे के साथ युवाओं को आकर्षित करते हुए दिखे तो साथ ही हिंदू मतदाताओं को भी साधने की कोशिश की।  आगे पढ़ने के लिए लॉगिन या रजिस्टर करें अमर उजाला प्रीमियम लेख सिर्फ रजिस्टर्ड पाठकों के लिए ही उपलब्ध हैं केजरीवाल आधुनिक सोच वाले युवाओं की नब्ज समझते हैं। वे अपने आंदोलन के समय से लेकर आम आदमी पार्टी के सत्ता में आने तक इसी सोच के युवाओं को अपने साथ जोड़कर आगे बढ़ते रहे हैं। बंगलुरु में भी उन्होंने इसी वर्ग को ध्यान में रखते हुए ईमानदार सरकार देने की बात की। उन्होंने कहा कि यदि आप (जनता) दंगा-फसाद कराने वाली सरकार चाहते हैं तो उन्हें वोट दीजिए, लेकिन यदि ईमानदार और भ्रष्टाचार रहित सरकार चाहते हैं तो हमें अवसर दीजिए। उनकी अपील युवाओं को आकर्षित करती भी दिखी।  राज्य के ईमानदार अफसर को अपने साथ जोड़कर केजरीवाल ने अपनी विश्वसनीयता बढ़ाने का काम भी किया है। आप को ज्वाइन करने वाले पूर्व अफसर के. मथाई, भ्रष्टाचार के प्रति जीरो टॉलरेंस के लिए जाने जाते हैं। उनको पिछले 9 वर्षों में 29 तबादलों और उत्पीड़न का सामना करना पड़ा। उन्होंने बीबीएमपी में 2000 करोड़ का होर्डिंग घोटाला सामने लाया था। मथाई ने 1984 में पंजाब में ऑपरेशन ब्लू स्टार में भी सेवा दी थी। उनके साथ आने से आम आदमी पार्टी की प्रोफाइल मजबूत हुई है। इससे आम आदमी पार्टी की युवाओं के बीच लोकप्रियता बढ़ी है।  लेकिन केजरीवाल को यह बात अच्छी तरह मालूम है कि कर्नाटक में हिंदू मतदाताओं को साधे बिना जीत की उम्मीद नहीं की जा सकती। टीपू सुल्तान या हिजाब पर उठे विवाद और प्रमोद मुथालिक के श्रीराम सेना को कर्नाटक में मिली जगह इतना इशारा अवश्य करती है कि यहां सेकुलर राजनीति के साथ-साथ सॉफ्ट हिंदुत्व को भी साथ जोड़ना पड़ेगा। यही कारण है कि अरविंद केजरीवाल ने अपने भाषण में बार-बार भगवान राम, सीता और रावण का नाम लिया। वे भाजपा और केंद्र सरकार को 'रावण' बताते हुए भी अपने को हिंदुत्व के साथ जोड़ते दिखाई पड़े।  कर्नाटक की चकाचौंध के बीच भी यहां के किसानों की गरीबी देश को परेशान करने वाली रही है। अपने पहले ही संबोधन में उन्होंने न केवल किसानों को साथ लिया, बल्कि एक स्थानीय बड़े किसान नेता को अपने साथ जोड़कर अपना आधार बनाने की शुरूआत भी कर दी। कोडिहल्ली चंद्रशेखर कर्नाटक के प्रसिद्ध किसान नेता हैं। वे एमडी नंजुंदास्वामी के नेतृत्व वाले किसान समूह केआरआरएस का हिस्सा थे। उन्होंने 1989 में चुनाव लड़ने के लिए कन्नड़ देशा पार्टी का गठन किया था। चंद्रशेखर ने 15वीं लोकसभा चुनाव लड़ने के लिए पीआरआर प्रजा प्रगति रंगा का गठन किया। उनके आप के साथ आने से केजरीवाल को मजबूती मिली है।",politics
Prashant Kishor: क्या प्रशांत किशोर की रणनीति पर चलेगी कांग्रेस? अब सोनिया गांधी करेंगी फैसला," Prashant Kishor: क्या प्रशांत किशोर की रणनीति पर चलेगी कांग्रेस? अब सोनिया गांधी करेंगी फैसला   Prashant Kishor in Congress: चुनावी रणनीतिकार प्रशांत किशोर कांग्रेस में शामिल होने और उनकी रणनीतिक योजनाओं को पार्टी में लागू करने पर अंतिम फैसला कांग्रेस अध्यक्ष सोनिया गांधी ही लेंगी.     Last Updated: Apr 22, 2022, 10:16 PM IST Sonia Gandhi to take call on Prashant Kishor: चुनावी रणनीतिकार प्रशांत किशोर द्वारा आगामी आम चुनाव और विधान सभा चुनावों की रणनीति पर विचार-विमर्श की एक श्रृंखला के बीच, कांग्रेस के वरिष्ठ नेताओं के एक समूह ने पार्टी अध्यक्ष सोनिया गांधी को अपनी सिफारिशें दी हैं और यह उन पर छोड़ दिया है कि वह इन पर कोई फैसला लें तथा संगठनात्मक परिवर्तन की पहल करें. सूत्रों ने कहा कि कांग्रेस अध्यक्ष द्वारा गठित आठ नेताओं की समिति ने किशोर की रणनीतिक योजना पर विस्तार से चर्चा की और सोनिया गांधी को अपने सुझाव देते हुए कई वरिष्ठ नेताओं के साथ विचार-विमर्श किया और पुरानी पार्टी को पुनर्जीवित करने के लिए इसे आगे बढ़ाया. अधिकांश नेताओं ने किया है समर्थन सूत्रों ने कहा कि पार्टी के पुनरुद्धार और रणनीति योजना पर आगे विचार-विमर्श करने के लिए पार्टी के कुछ नेता सोमवार को फिर से मिलेंगे. प्रशांत किशोर (Prashant Kishor) के कांग्रेस में शामिल होने पर, कुछ वरिष्ठ नेताओं को अतीत में भाजपा, जदयू, टीएमसी और कांग्रेस सहित कई राजनीतिक दलों के साथ उनकी भागीदारी को ध्यान में रखते हुए आपत्ति थी, हालांकि उनमें से अधिकांश ने इसका समर्थन किया है. लेकिन अंतिम फैसला कांग्रेस अध्यक्ष पर छोड़ दिया है. ठोस रणनीतिक योजना लेकर आए हैं प्रशांत किशोर दिग्विजय सिंह जैसे कुछ वरिष्ठ नेताओं ने कहा है कि प्रशांत किशोर (Prashant Kishor) एक ठोस रणनीतिक योजना लेकर आए हैं और समिति ने इस पर आगे चर्चा की है. उन्होंने कहा कि इससे पार्टी को मदद मिलेगी. दिग्विजय सिंह (Digvijaya Singh) के साथ प्रियंका गांधी वाड्रा, अंबिका सोनी, केसी वेणुगोपाल, मुकुल वासनिक, जयराम रमेश, पी चिदंबरम और रणदीप सुरजेवाला सोनिया गांधी द्वारा गठित पैनल में शामिल हैं, जिन्होंने इस सप्ताह के दौरान कई घंटों तक बैठक की और कई दौर की चर्चा की. इन चर्चाओं के दौरान वे कांग्रेस के कई वरिष्ठ नेताओं और किशोर से भी मिल चुके हैं. गैर गांधी को कांग्रेस की कमान सौंपने का सुझाव सूत्रों ने कहा कि प्रशांत किशोर (Prashant Kishor) ने पहले कांग्रेस में जी-23 के कुछ नेताओं से मुलाकात की थी, जब वह शरद पवार सहित कुछ विपक्षी नेताओं से भी मिले थे. इस मुलाकात में सुझाव दिया गया था कि नरेंद्र मोदी (Narendra Modi) को सत्ता से बाहर करने के लिए विपक्ष को एकजुट होकर चुनाव लड़ना चाहिए. उन्होंने कहा था कि इसके लिए एक गैर गांधी को पार्टी सौंपकर कांग्रेस को मजबूत करना होगा. उन्होंने कहा था कि इसके लिए एक गैर गांधी को पार्टी सौंपकर कांग्रेस को मजबूत करना होगा. प्रशांत किशोर का 85 पेज का 'पावर प्वाइंट प्रेजेंटेशन' प्रशांत किशोर (Prashant Kishor) ने 2024 के लोक सभा चुनाव और कई राज्यों के चुनावों के लिए अपनी रणनीतिक योजना में, चुनाव रणनीति योजना, पार्टी में संरचनात्मक और संगठनात्मक परिवर्तन और अन्य दलों के साथ गठबंधन सहित कई उपायों का सुझाव दिया है. सोशल मीडिया पर प्रशांत किशोर का 85 पेज का 'पावर प्वाइंट प्रेजेंटेशन' भी शेयर हो रहा है, जिसमें उन्होंने कांग्रेस पार्टी के लिए गैर-गांधी नेतृत्व की सिफारिश की थी, जिसका चुनावों में काफी प्रभाव पड़ेगा. उन्होंने इस प्रस्तुति में समय की आवश्यकता के रूप में कांग्रेस के पुनर्जन्म, उसकी भावना की रक्षा और एक नए ढांचे का निर्माण करने का भी सुझाव दिया है. किशोर ने यह भी कहा कि एक मजबूत कांग्रेस के बिना एक कार्यात्मक संयुक्त प्रगतिशील गठबंधन (संप्रग) नहीं हो सकता है और इसलिए नेतृत्व को पार्टी के पुनर्निर्माण पर ध्यान देना चाहिए. लाइव टीवी",politics
सहयोगियों से ज्यादा बसपा ने आसान की भाजपा की राह,"-यूपी चुनाव को लेकर भाजपा ने जीत और हार के कारणों सहित नेतृत्व को भेजी है विस्तृत रिपोर्ट लखनऊ। विशेष संवाददाता यूपी में सरकार में बने रहकर भाजपा ने भले ही पिछले 37 सालों का रिकार्ड तोड़ दिया हो, मगर भाजपा नेतृत्व की दिलचस्पी सीटें घटने का कारण जानने में भी थी। राम मंदिर, काशी विश्वनाथ कॉरीडोर, पूर्वांचल एक्सप्रेस-वे, मुफ्त राशन, आवास सहित तमाम काम और पार्टी के पास सबसे चमकदार नेतृत्व के बावजूद सीटें कम होना, चौंकाने वाला था। यूपी भाजपा ने विधानसभा चुनाव में हार-जीत के कारणों सहित विस्तृत रिपोर्ट नेतृत्व को भेजी गई है। दिल्ली के सिंहासन का रास्ता लखनऊ से गुजरता है, सो 2024 को लेकर भाजपा का फोकस यूपी पर है। पार्टी सूत्रों की मानें तो जो चुनावी रिपोर्ट भेजी गई है, उसमें बसपा के वोटों का भाजपा में शिफ्ट होना और फ्लोटिंग वोट के साथ आने को जीत का बड़ा कारण माना गया है। यह भी साफ है कि बसपा ने 122 सीटों पर सपा प्रत्याशी के सजातीय उम्मीदवार उतारे, जिसमें 91 मुस्लिम और 15 यादव भी थे। इन 122 सीटों में से 68 सीटें भाजपा गठबंधन ने जीतीं। पश्चिम में किसान आंदोलन की गूंज के बाद भी प्रदर्शन ठीक रहा। सहयोगी न दिला सके पूरा वोट सीटें घटने का कारण ओबीसी की कई जातियों का साथ न मिलना और मुस्लिमों का सपा की ओर एकतरफा झुकाव को बताया गया है। खासतौर से कुर्मी और निषाद जातियों का अपेक्षित वोट न मिलने की बात भी कही गई है। जिसकी नुमाइंदगी भाजपा के सहयोगी अपना दल और निषाद पार्टी करते हैं। कौशांबी की सिराथू सीट पर पार्टी के सबसे प्रमुख पिछड़े चेहरे केशव प्रसाद मौर्य की हार का कारण भी यही रहा है। पार्टी का मानना है कि भाजपा के वोट तो सहयोगियों को ट्रांसफर हुए लेकिन उस अनुपात में उनके सजातीय वोटरों का साथ भगवा खेमे को नहीं मिला। पिछड़ों का न मिला 2017 जैसा साथ राजभर वोटों का छिटकना भी कुछ सीटों पर भाजपा को भारी पड़ा। सूत्रों की मानें तो कुशवाह, शाक्य, कुर्मी, निषाद, राजभर सहित कई अन्य पिछड़ी जातियों का वोट 2017 की तर्ज पर भाजपा को नहीं मिल सका। रिपोर्ट के अनुसार 2017 में भाजपा ने 132 ओबीसी प्रत्याशी उतारे थे, जिसमें 104 ने जीत हासिल की थी। 2022 में पहले से अधिक 137 प्रत्याशी ओबीसी थे, मगर जीत 89 ही सके। पांच जिलों में सपा का क्लीन स्वीप भाजपा ने भले ही प्रदेश के 27 जिलों की सभी सीटें जीत ली हों मगर पांच जिले ऐसे भी थे, जहां सपा ने क्लीन स्वीप किया। वहां पार्टी का खाता भी नहीं खुला। इसमें अंबेडकर नगर, कौशांबी, शामली, गाजीपुर और आजमगढ़ शामिल है। सदस्यता अभियान और लाभार्थी भाजपा ने केंद्र और राज्य सरकार की विभिन्न योजनाओं के जरिए लाभांवित होने वाले करोड़ों लाभार्थियों का डाटा बैंक बनाया था। इसके अलावा पार्टी ने ऐन चुनाव से पहले सदस्यता अभियान भी चलाया था, जिसमें करीब 80 लाख नये सदस्य बनने की बात कही गई थी। इन्हें मिलाकर सदस्य संख्या करीब 2.9 करोड़ हो गई। इसके बावजूद भाजपा गठबंधन की सीटें 2017 की तुलना में 52 घट गईं। इन सब आंकडों को लेकर भी बेचैनी है। पोस्टल बैलेट में सपा को 310 सीटों पर मिली सफलता को लेकर भी पार्टी मंथन कर रही है। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"'ऐसी कार्रवाई होगी कि सात पुश्तें याद रखेंगी': तौकीर रजा के बयान पर बोले यूपी के मंत्री, मौलाना ने PM मोदी को कहा था 'धृतराष्ट्र'","हनुमान जयंती के दिन दिल्ली के जहाँगीरपुरी में हुई हिंसा के बाद बरेली के मौलाना तौकीर रजा के मुस्लिमों को भड़काने वाले बयान पर उत्तर प्रदेश में योगी आदित्यनाथ सरकार (Yogi Adityanath Government) में मंत्री चेतावनी दी है। प्रदेश के कैबनेट मंत्री नंद गोपाल गुप्ता नंदी (Nand Gopal Gupta Nandi) ने कहा कि जिस किसी ने यह बयान दिया है, उस पर ऐसी कार्रवाई होगी कि उसकी सात पुश्तें याद रखेंगी। तौकीर रजा ने कहा था कि जिस दिन मुस्लिम सड़कों पर उतरेगा किसी के कब्जे में नहीं आएगा। दिल्ली के जहाँगीरपुरी में हिंसा के बाद अवैध अतिक्रमण पर बुलडोजर चलने से बौखलाए कॉन्ग्रेस नेता और बरेली के मौलाना तौकीर रजा ने कहा था कि जिस दिन मुस्लिम सड़कों पर उतरेगा किसी के कब्जे में नहीं आएगा। तौकीर रजा ने पीएम मोदी को धृतराष्ट्र बताते हुए कहा था कि यदि उनका यही रुख रहा तो देश को महाभारत से कोई नहीं बचा सकता। तौकीर रजा ने कहा, ""ईद के बाद इंशाल्लाह हमारी मीटिंग फाइनल होने वाली है और अगर इस दौरान हुकूमत ने अपने तरीके को दुरुस्त नहीं किया, एकतरफा कार्रवाई का अमल जारी रखा तो दिल्ली से ये ऐलान होगा कि हम देशव्यापी जेल भरो आंदोलन करेंगे। उसमें हिंदू-मुस्लिम तमाम लोग शामिल होंगे। इसमें हर जिले, हर सूबे से देश की एकता में विश्वास रखने वाले, खासकर मुस्लिम समाज के लोग शामिल होंगे। क्योंकि जब तुम हमारे साथ रहना नहीं चाहते, हम कहीं जा नहीं सकते। पाकिस्तान हमें कबूल नहीं करेगा, बांग्लादेश हमें कबूल नहीं करेगा, चीन हमें कबूल नहीं करेगा, हम कहाँ जाएँ?""",politics
मप्रः केन्द्रीय गृह मंत्री अमित शाह केस्वागत में उमड़ा भोपाल,"- मुस्लिम बहनों, कश्मीरी पंडितों ने शाह के स्वागत में बरसाए फूल - राजधानी में पार्टी कार्यकर्ताओं ने किया गृह मंत्री का आत्मीय स्वागत - श्रीकृष्ण प्रणामी मंदिर से भाजपा कार्यालय पहुंचा शाह का रोड शो भोपाल, 22 अप्रैल (हि.स.)। केन्द्रीय गृह मंत्री अमित शाह के भोपाल आगमन पर शुक्रवार को पार्टी कार्यकर्ताओं ने उनका जोरदार स्वागत किया। शाम को श्री कृष्ण प्रणामी मंदिर से प्रदेश भाजपा कार्यालय तक निकले उनके रोड शो के दौरान अल्पसंख्यक बहनों और कश्मीरी पंडितों ने जहां स्वागत में फूल बरसाए तो वहीं पार्टी कार्यकर्ताओं ने अपने नेता का आत्मीय स्वागत किया। सुबह हवाई अड्डे पर प्रदेश अध्यक्ष विष्णुदत्त शर्मा, मुख्यमंत्री शिवराज सिंह चौहान, केन्द्रीय मंत्री, प्रदेश सरकार के मंत्रियों एवं कार्यकर्ताओं ने गृह मंत्री शाह की अगवानी की। इसके बाद लाल परेड ग्राउंड पर पार्टी के प्रदेश पदाधिकारियों ने उनका स्वागत किया। यहां से वे दिन में निर्धारित कार्यक्रमों में शामिल हुए। दो किमी तक रोड शो में गूंजते रहे कार्यकर्ताओं के जयघोष दोपहर में जंबूरी मैदान में आयोजित वन समितियों के सम्मेलन के पश्चात केन्द्रीय गृह मंत्री अमित शाह, प्रदेश अध्यक्ष विष्णुदत्त शर्मा, मुख्यमंत्री शिवराजसिंह चौहान के साथ 5 नं. स्थित श्री कृष्ण प्रणामी मंदिर पहुंचे। यहां से शाम को अमित शाह का रोड शो प्रारंभ हुआ। रोड शो के शुरुआत में भोपाल में निवासरत कश्मीरी पंडितों ने गृह मंत्री शाह का पुष्पवर्षा और आरती उतारकर स्वागत किया। रोड शो में पार्टी कार्यकर्ता जयघोष के साथ आगे बढ़ रहे थे। युवा मोर्चा के कार्यकर्ता भगवा पगडी पहने चल रहे थे। श्री कृष्ण प्रणामी मंदिर से शुरू हुए दो किमी तक के रोड शो में जगह-जगह पार्टी के कार्यकर्ताओं, विभिन्न सामाजिक संगठनों, प्रबुद्धजनों, भोपाल की सभी विधानसभा के कार्यकर्ताओं, केन्द्र एवं राज्य सरकार की योजनाओं के हितग्राहियों ने पुष्पवर्षा कर अमित शाह का अभिनंदन किया। तीन तलाक से आजादी के लिए अल्पसंख्यक बहनों ने माना आभार केन्द्रीय गृह मंत्री शाह का रोड शो जब 6 नं. पहुंचा तो हाथों में तख्तियां लिए खड़ी अल्पसंख्यक बहनों ने तीन तलाक से आजादी के लिए प्रधानमंत्री नरेन्द्र मोदी को धन्यवाद दिया और अमित शाह का पुष्पवर्षा कर स्वागत किया। इस दौरान अल्पसंख्यक बहनें मोदी जी जिंदाबाद, भाजपा जिंदाबाद के नारे लगा रही थीं। इसी प्रकार अलग-अलग योजना के हितग्राहियों ने भी मंच के माध्यम से पुष्पवर्षा कर शाह का स्वागत किया। प्रदेश कार्यालय में महापुरुषों की प्रतिमाओं पर किया माल्यार्पण केन्द्रीय गृह मंत्री अमित शाह का रोड शो भाजपा कार्यालय पहुंचा। यहां पर पार्टी के प्रदेश अध्यक्ष विष्णुदत्त शर्मा ने उनकी अगवानी की। इसके पश्चात शाह ने मुख्यमंत्री, पार्टी के राष्ट्रीय पदाधिकारी एवं केन्द्रीय मंत्रियों के साथ महापुरुषों की प्रतिमाओं पर माल्यार्पण किया। उन्होंने केन्द्रीय मंत्रियों, पार्टी के राष्ट्रीय पदाधिकारी, वरिष्ठ नेता, प्रदेश पदाधिकारियों एवं प्रदेश शासन के मंत्रियों की बैठक में भाग लिया। हिन्दुस्थान समाचार / मुकेश",politics
"तेजस्वी यादव का ए टू जेड पापा से बबुआ तक में सिमटा, शाहनवाज ने कही बड़ी बात","मुजफ्फरपुर, {अमरेंद्र त‍िवारी}। सूबे के उद्योग मंत्री सह भाजपा के राष्ट्रीय प्रवक्ता सैयद शाहनवाज हुसैन ने कहा कि राजद के युवराज तेजस्वी यादव का ए टू जेड पापा से बबुआ तक यानी परिवारवाद में ही सिमटा है, जबकि भारतीय जनता पार्टी का ए टू जेड है सबका साथ, सबका विकास व सबका विश्वास। उन्होंने कहा कि राजद के जंगलराज को याद कर आज भी लोग सिहर जाते हैं। एक निजी कार्यक्रम में शामिल होने आए मंत्री शाहनवाज ने शुक्रवार को मुजफ्फरपुर परिसदन में मीडियाकर्मियों से बातचीत की।  बिहार की धरती से इतिहास रचने आ रहे अमित शाह उद्योग मंत्री ने कहा कि केंद्रीय गृह मंत्री अमित शाह बिहार की धरती से इतिहास रचने आ रहे हैं। स्वतंत्रता संग्राम के महानायक बाबू वीर कुंवर स‍िंंह की जयंती पर आयोजित तिरंगा यात्रा ऐतिहासिक होगी। अमृत महोत्सव पर पूरे राज्य से भाजपा कार्यकर्ता जुटेंगे। कहा कि पहले लोग कहते थे कि बिहार में सूई का कारखाना नहीं लग सकता, लेकिन इधर लगातार नए उद्योग लग रहे हैं। पेप्सी के बाद अब पूर्णिया में पहले इथनाल की फैक्ट्री का शुभारंभ मुख्यमंत्री नीतीश कुमार करेंगे। बेला औद्योगिक इलाके को जलजमाव से मुक्ति दिलाने के लिए वहां नाले का निर्माण कराया जा रहा है। मोतीपुर में तेजी से उद्योग लग रहे हैं। फूडपार्क व टेक्सटाइल पार्क पर ध्यान दिया जा रहा है। मंत्री ने खरौना स्थित हीक्योर एग्रो प्लांट के प्रांगण में पौधारोपण भी किया। मौके पर भाजपा नेता देवांशु किशोर, केपी पप्पू, चंदन कुमार, रानू शंकर, राकेश कुमार गुड्डू, अंजू रानी, वीरेन्द्र कुमार आदि उपस्थित थे। टीम ने राजेपुर थाना के भवन निर्माण को जमीन का किया सत्यापन साहेबगंज। प्रखंड के राजेपुर में थाना भवन निर्माण को लेकर अपर समाहर्ता राजेश कुमार के नेतृत्व में जिले की गठित छह सदस्यीय टीम शुक्रवार को राजेपुर पहुंची। टीम ने वहां थाना भवन के लिए प्रस्तावित 74 डिसिमल रैयती जमीन का सत्यापन किया। मौके पर भू स्वामियों की मौजूदगी में जमीन की लीज के लिए पैमाइश कर सीमांकन किया गया। मालूम को कि नक्सल प्रभावित राजेपुर इलाके की दूरी प्रखंड मुख्यालय से 12 किलोमीटर है। अपराध नियंत्रण को लेकर वहां थाना स्थापित करने के लिए सरकार ने भवन निर्माण कराने का निर्णय लिया है। टीम में अपर समाहर्ता, जिला भूअर्जन पदाधिकारी, प्रभारी डीडीसी, डीएसपी हेडक्वार्टर, डीसीएलआर, निबंध पदाधिकारी शामिल थे। मौके पर अंचलाधिकारी संतोष कुमार सुमन, अंचल निरीक्षक अरुण कुमार प्रसाद सिंह व मुखिया पति रामनरेश मालाकार थे।",politics
पूर्व विधायक सतवीर गुर्जर व नरेंद्र डाढ़ा बसपा से निष्कासित,"जागरण संवाददाता, ग्रेटर नोएडा : बसपा सुप्रीमो व पूर्व मुख्यमंत्री मायावती ने गौतमबुद्ध नगर के तीन बड़े नेताओं को पार्टी से निष्कासित कर दिया है। इनमें दादरी से दो बार विधायक रहे सतवीर गुर्जर, पूर्व जिला पंचायत चेयरमैन वीरेंद्र डाढ़ा व जेवर से बसपा के टिकट पर इस बार चुनाव लड़े नरेंद्र भाटी डाढ़ा शामिल हैं। पार्टी ने तीनों को निष्कासित करने का कारण अनुशासनहीनता व पार्टी विरोधी गतिविधियों में शामिल होना बताया है। सतवीर गुर्जर ने बसपा से ही राजनीतिक करियर शुरू किया था। दादरी से 2007 व 2012 में लगातार दो बार विधायक रहे। 2017 में वह भाजपा के तेजपाल नागर से चुनाव हार गए थे। मायावती का उन्हें बेहद करीबी माना जाता था। बताया जाता है कि उनके रिश्तेदार व बादलपुर निवासी पूर्व जिला पंचायत चेयरमैन जयवती नागर, उनके पति गजराज नागर व अच्छेजा गांव निवासी पूर्व जिला पंचायत सदस्य रामशरण नागर विधानसभा चुनाव के दौरान बसपा छोड़कर सपा में शामिल हो गए। सतवीर गुर्जर के करीबी संजीव त्यागी भी बसपा छोड़कर सपा में चले गए। इससे बसपा हाईकमान सतवीर गुर्जर से नाराज हो गया। पार्टी का मानना था कि पूर्व विधायक अपने रिश्तेदारों और करीबी लोगों को सपा में शामिल होने से नहीं रोक सके, इसलिए उन्हें अब पार्टी से निष्कासित कर दिया गया है। सतवीर गुर्जर ने कहा कि वह बसपा के वफादार सिपाही की तरह हैं। हमेशा पार्टी के हित में काम किया है। शीघ्र बहन मायावती से मिलकर अपना पक्ष रखेंगे। पूर्व जिला पंचायत चेयरमैन वीरेंद्र डाढ़ा व उनके छोटे भाई नरेंद्र भाटी डाढ़ा को भी पार्टी से निष्कासित कर दिया गया है। नरेंद्र भाटी जेवर विधानसभा से इसी बार चुनाव लड़े थे। वह तीसरे नंबर पर रहे थे। वीरेंद्र डाढ़ा को भी पार्टी ने 2019 के लोकसभा चुनाव में प्रत्याशी बनाया था, लेकिन बाद में उनका टिकट काट दिया गया था। वीरेंद्र डाढ़ा व नरेंद्र भाटी ने कहा कि विधानसभा चुनाव के दौरान बसपा के पदाधिकारियों ने कोई काम नहीं किया। दलित वोट पूरी तरह से भाजपा की तरफ खिसक गया। इसमें जिला संगठन के कई पदाधिकारियों की अहम भूमिका रही। चुनाव में व्यक्तिगत वोट ही मिल सका। पार्टी कैडर का वोट नहीं मिला। इसी वजह से मतगणना के दो दिन बाद ही पार्टी से इस्तीफा दे दिया था। लखमी सिंह फिर से बने बसपा के जिलाध्यक्ष मायावती ने कुछ दिन पहले पार्टी के जिला संगठन की सभी इकाइयों को भंग कर दिया था। अब नए सिरे से गठन किया जा रहा है। गौतमबुद्ध नगर के जिलाध्यक्ष की जिम्मेदारी फिर से लखमी सिंह को सौंपी गई है। वह लगातार दूसरी बार जिलाध्यक्ष बने हैं। उनके साथ जिला कार्यकारिणी भी घोषित कर दी गई है। लखमी सिंह ने बताया कि बहन मायावती के निर्देश पर मेरठ मंडल प्रभारी प्रदीप जाटव, पूर्व विधान परिषद सदस्य सतपाल पीपला, मनोज जाटव, विजय सिंह व अजीत पाल की संस्तुति पर अयूब मलिक को उपाध्यक्ष, मनवीर भाटी (बिसरख) को जिला महासचिव, बाबूलाल गौतम, ओमप्रकाश सिंह व मेघानंद को सचिव, प्रताप सिंह फौजी को जिला खजांची, सुभाष जाटव, जोगिद्र सिंह, स्वदेश बर्मन व वीरपाल सिंह को कार्यकारिणी सदस्य बनाया गया है।",politics
"Breaking News: जहांगीरपुरी में रविवार को तिरंगा यात्रा, अमन कमेटी की बैठक में फैसला",जहांगीरपुरी हिंसा को लेकर स्थानीय लोगों ने तिरंगा यात्रा निकालने की बात कही है. आपको बता दें अमन कमेटी की बैठक में इसका फैसला हुआ.,politics
"बिहार में बढ़ी सियासी हलचल, RJD की इफ्तार पार्टी में शामिल हुए CM नीतीश कुमार","बिहार में जारी सियासी उथल-पुथल के बीच मुख्यमंत्री नीतीश कुमार शुक्रवार को आरजेडी के दावत-ए-इफ्तार में शामिल हुए।इस इफ्तार में राज्य के मुख्यमंत्री नीतीश कुमार भी पहुंचे हैं। नेता प्रतिपक्ष तेजस्वी यादव ने खुद गेट पर जाकर सीएम नीतीश की अगवानी की। गौरतलब है कि आरजेडी की ओर से हर साल रमजान के महीने में इफ्तार का आयोजन किया जाता रहा है। इस बार भी इफ्तार को लेकर जोरदार तैयारी की गई है। इस बीच शाम में सीएम की सुरक्षा दल से जुड़े लोग भी राबड़ी आवास पहुंचे जिससे इस बात की पुष्टि होने लगी कि नीतीश कुमार भी इफ्तार में शामिल हो रहे हैं। राज्य में चुनाव लड़ा था और नीतीश के नेतृत्व में सरकार बनी बता दें कि वर्ष 2015 में लालू-नीतीश ने मिलकर राज्य में चुनाव लड़ा था और नीतीश के नेतृत्व में सरकार बनी थी। तब तेजस्वी यादव उप मुख्यमंत्री बने थे। हालांकि बाद में अनबन होने के बाद नीतीश कुमार भाजपा के साथ चले गए। उसके पहले नीतीश कुमार का लालू यादव के साथ दही-चुड़ा खाने की तस्वीर सामने आई थी। लालू से अलग होकर भाजपा से मिलने के बाद नीतीश कुमार का राबड़ी आवास में जाना नहीं हुआ था। कई वर्षों के बाद नीतीश कुमार अब इफ्तार के बहाने राबड़ी आवास जा रहे हैं। इस बार न सिर्फ नीतीश कुमार बल्कि चिराग पासवान सहित कई अन्य दलों के नेता शामिल हो रहे हैं। मुकेश सहनी, जीतन राम मांझी सहित कई अन्य नेताओं के बारे में कहा जा रहा है कि वे राबड़ी आवास पहुंचेगे। ऐसे में सियासी इफ्तार बिहार की राजनीति में कई नए संकेत दे सकते हैं।",politics
नगर निगम में आज कार्यकारिणी सदस्यों का चुनाव,"देर रात तक मंथन पर कार्यकारिणी सदस्यों के नाम नहीं तय हुए निर्विरोध चुने जा सकते हैं कार्यकारिणी के सभी छह सदस्य लखनऊ। प्रमुख संवाददाता नगर निगम कार्यकारिणी के छह सदस्यों के लिए शनिवार को चुनाव होगा। बीजेपी के चार व सपा के दो सदस्यों को कार्यकारिणी में जगह मिलेगी। दोनों राजनीतिक दल निर्विरोध चुनाव के लिए देर रात बैठकें करते रहे। लेकिन कोई प्रत्याशियों के नाम नहीं घोषित कर पाया। भाजपा के एक दर्जन तो सपा के पांच सदस्यों ने दावेदारी की है। नगर निगम कार्यकारिणी के छह सदस्यों का कार्यकाल खत्म हो गया था। महापौर संयुक्ता भाटिया, पार्टी के वरिष्ठ पार्षद व महानगर इकाई के पदाधिकारी इसको लेकर देर रात तक मंथन में लगे थे। दावेदारों की संख्या अधिक होने की वजह से नाम तय होने में दिक्कतें हो रही थी। फिलहाल एक उपाध्यक्ष का भी बाद में चुनाव होना है। ऐसे में बीजेपी कार्यकारिणी में पार्टी के एक वरिष्ठ सदस्य को रखने की तैयारी में है, ताकि बाद में उसे उपाध्यक्ष बनाया जा सके। सपा के पांच पार्षदों ने दावेदारी की है। सपा पार्षद दल के नेता सैयद यावर हुसैन रेशू ने बताया कि पांच पार्षदों ने दावेदारी की है। अयाजुर रहमान, जगलाल, मोहम्मद सलीम, शैलेंद्र सिंह बल्लू तथा अरविंद यादव ने दावेदारी की है। इनमें से 2 लोगों को चुना जाएगा। सुबह पार्टी के नगर अध्यक्ष इनमें से दो लोगों के नामों की घोषणा करेंगे। ---------- 12:00 बजे शुरू होगा सदन सदन की बैठक 12:00 बजे शुरू होगी। कार्यकारिणी सदस्यों के चुनाव के लिए नामांकन 12 से 12:30 के बीच होगा। नाम वापसी 1:00 बजे तक होगी। 1:15 बजे तक उम्मीदवारों के नामों की घोषणा होगी। जरुरत पड़ी तो मतदान 3:30 बजे से 5:30 बजे तक होगा। मतगणना इसके बाद होगी। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"हिमाचल में चरम पर सियासी शोर, कल कांगड़ा में नड्डा और केजरीवाल दिखाएंगे जोर","हिमाचल में इस साल के आखिर में विधानसभा चुनाव (Himachal Assembly Election 2022) होने हैं लेकिन हिमाचल में सियासी शोर अभी से सुनाई दे रहा है. शनिवार 23 अप्रैल को बीजेपी के राष्ट्रीय अध्यक्ष जेपी नड्डा और दिल्ली के मुख्यमंत्री अरविंद केजरीवाल हिमाचल के एक ही (Nadda and Kejriwal in Kangra) जिले में होंगे. इस सियासी शोर में दोनों अपना-अपना जोर दिखाएंगे. प्रदेश के सबसे बड़े जिले कांगड़ा पर दोनों की नज़र है और दोनों की कांगड़ा के रास्ते सूबे की सत्ता तक पहुंचना चाहते हैं लेकिन इस राह में दोनों की अपनी-अपनी चुनौतियां हैं. कांगड़ा : हिमाचल प्रदेश में विधानसभा चुनाव साल (Himachal Assembly Election 2022) के आखिर में होने वाला हैं, लेकिन सियासत अभी से उबाल मार रही है. 23 अप्रैल (शनिवार) को प्रदेश में सियासी पारे को और चढ़ा देगा क्योंकि प्रदेश के सबसे बड़े जिले कांगड़ा में दो पार्टियों के मुखिया आमने-सामने होंगे. एक पार्टी हिमाचल में सरकार रिपीट करने का दावा कर रही है, तो दूसरी नया विकल्प देकर पंजाब की जीत दोहराना चाहती है. दोनों ही दल जानते हैं कि ये कांगड़ा का किला जीते बगैर कतई मुमकिन नहीं है. इस लिहाज से शनिवार को कांगड़ा में नड्डा बनाम केजरीवाल का मुकाबला दिलचस्प होगा. कांगड़ा में नड्डा और केजरीवाल : बीजेपी के राष्ट्रीय अध्यक्ष जेपी नड्डा कांगड़ा के दो दिन के दौरे पर हैं. शुक्रवार को रोड शो (JP Nadda Kangra Roadshow) और जनसभा के बाद नड्डा (JP Nadda rally kangra) शनिवार को धर्मशाला में पार्टी पदाधिकारियों (JP Nadda in Kangra) के साथ आगामी विधानसभा चुनाव की रणनीति बनाएंगे और कार्यकर्ताओं को जीत का मंत्र देंगे. दूसरी तरफ, आम आदमी पार्टी के राष्ट्रीय संयोजक और दिल्ली के मुख्यमंत्री अरविंद केजरीवाल शाहपुर के चंबी मैदान (Arvind Kejriwal kangra rally) में जनसभा को संबोधित करेंगे. इसमें पार्टी के कई आला नेता भी शामिल होंगे. कांगड़ा क्यों है अहम : हिमाचल प्रदेश में कुल 68 विधानसभा सीटें हैं. 12 जिलों वाले प्रदेश में कांगड़ा सबसे बड़ा (why kangra district is important) जिला है. अकेले कांगड़ा में ही 15 विधानसभा सीटें (kangra assembly seats) हैं, जिनमें से पिछले विधानसभा चुनाव में बीजेपी ने 11 सीटें जीती थी. इसलिये कहते हैं कि हिमाचल की जीत का रास्ता कांगड़ा से होकर गुजरता है. सभी दल जानते हैं कि सत्ता तक पहुंचने के लिए कांगड़ा का किला भेदना होगा. बीजेपी ने 2017 के विधानसभा चुनाव में 44 सीटें जीतकर सरकार बनाई थी और उसमें 25 फीसदी सीटें कांगड़ा जिले से ही मिली थी. ऐसे में बीजेपी इस जिले में अपने प्रदर्शन को दोहराना चाहेगी. 'आप' की भी कांगड़ा पर नजर : सबसे बड़ा जिला होने के साथ-साथ कांगड़ा की सीमा उस पंजाब से लगती है, जहां आम आदमी पार्टी ने बंपर जीत हासिल कर सरकार बनाई है. ऐसे में 15 सीटों वाले जिले में आम आदमी पार्टी अपनी भी हिस्सेदारी देख रही है. जानकार मानते हैं कि आम आदमी पार्टी पंजाब जैसा कमाल हिमाचल में कर पाएगी ये भले दूर की कौड़ी लगता हो, लेकिन अगर वो यहां अपनी मौजूदगी दर्ज करा पाती है तो इसके लिए कांगड़ा जिला सबसे मुफीद हो सकता है. अप्रैल महीने में दोनों का दूसरा दौरा : दोनों दलों के लिए हिमाचल की अहमियत का अंदाजा इससे भी लगाया जा सकता है कि अप्रैल महीने में ही बीजेपी के राष्ट्रीय अध्यक्ष जेपी नड्डा और अरविंद केजरीवाल दूसरी बार हिमाचल का दौरा कर रहे हैं. अरविंद केजरीवाल ने छह अप्रैल को सीएम जयराम ठाकुर के गृह जिले में रोड शो (Kejriwal in Himachal) कर ताकत दिखाई थी. वहीं, जेपी नड्डा 9 से 12 अप्रैल तक के चार दिवसीय हिमाचल दौरे (JP Nadda in Himachal) में शिमला और बिलासपुर में संगठन के पदाधिकारियों और कार्यकर्ताओं के साथ चुनाव की रणनीति बनाई थी. दोनों की अपनी-अपनी चुनौती : हिमाचल जेपी नड्डा का घर है जहां पहले से उनकी पार्टी की सरकार है और हिमाचल में फिर से कमल खिलाने की जिम्मेदारी सबसे ज्यादा उनके कंधों पर ही है. पार्टी का राष्ट्रीय अध्यक्ष होने के नाते उनकी साख भी दांव पर है. उधर केजरीवाल दिल्ली और पंजाब के बाद हिमाचल का सिरमौर बनने के लिए निकल पड़े हैं. देखना होगा कि पंजाब की तरह उनका जादू हिमाचल में भी चलता है या फिर यूपी, उत्तराखंड की तरह खाली झोली लेकर वापस लौटते हैं. दरअसल सियासत में सब अपनी-अपनी ढफली पर अपना-अपना राग गाते हैं, हिमाचल में भी दोनों दल अपनी-अपनी जीत का दावा कर रहे हैं लेकिन दोनों की अपनी-अपनी ताकतें और अपनी-अपनी चुनौतियां हैं. जिनसे पार पाकर ही कोई हिमाचल के रण का विजेता बन पाएगा. 'आप' से अपनों को बचाना नड्डा की चुनौती : हर चुनाव में मौजूदा विधायकों के टिकट काटना बीजेपी का स्टाइल रहा है, कई सीटों पर एक अनार और सौ बीमार वाली स्थिति होगी. ऐसे में नेताओं की नाराजगी या बागी होना भी लाजमी है. इस बीच आम आदमी पार्टी ने प्रदेश की जनता ही नहीं नेताओं को भी विकल्प दिया है और बीजेपी के लिए यही सबसे बड़ी चुनौती हो सकती है. कांगड़ा जिले में भी हालात ऐसे ही हैं जहां टिकट के चाहवानों की फेहरिस्त बहुत लंबी है और सभी को टिकट देना मुमकिन नहीं ऐसे में 'आप' कांग्रेस और बीजेपी के नेताओं को अपने पाले में ले सकती है और जेपी नड्डा के लिए 'आप' से अपनों को बचाना ही बड़ी चुनौती होगी. बीजेपी की चुनौती 'आप' : आम आदमी पार्टी ऐलान कर चुकी है कि हिमाचल की सभी 68 सीटों पर उम्मीदवार उतारेगी और उसका कांग्रेस से नहीं बल्कि सीधा मुकाबला बीजेपी से होगा. देशभर में कांग्रेस का प्रदर्शन इसकी सबसे बड़ी वजह है. बीजेपी ने 5 राज्यों में से 4 राज्यों में सरकार बनाकर अपना दम तो दिखाया है लेकिन पड़ोसी राज्य पंजाब में आम आदमी पार्टी के बंपर बहुमत को नकारा नहीं जा सकता. भले पंजाब में बीजेपी आज तक अकाली दल के सहारे लड़ती रही हो और ये दलील देकर भाजपाई बचने की कोशिश भी करें लेकिन दिल्ली के बाद अकेले दम पर पंजाब जीत के बाद आम आदमी पार्टी को कमजोर नहीं आंकना होगा. बीजेपी नेता बयानबाजी में भले आम आदमी पार्टी के भविष्य को नकारते रहें लेकिन पार्टी का थिंक टैंक भी जानता है कि आम आदमी पार्टी को हल्के में नहीं ले सकते. क्योंकि कुछ सीटों पर भी अगर 'आप' ने गणित बिगाड़ दिया तो बीजेपी का मिशन रिपीट का सपना टूट जाएगा. क्या है मिशन रिपीट ? दरअसल हिमाचल में बीते करीब 4 दशक से कोई भी सियासी दल सरकार रिपीट नहीं कर पाया है और बीजेपी का दावा है कि इस बार मिशन रिपीट होकर रहेगा. 2017 की तरह 2022 में भी हिमाचल में कमल खिलाने का दावा हो रहा है. इसके पीछे सबसे बड़ी वजह है 5 राज्यों के चुनावी नतीजे, खासकर उत्तर प्रदेश और उत्तराखंड, जहां यूपी में भी करीब 4 दशक और उत्तराखंड में राज्य बनने के बाद से पहली बार सरकार रिपीट हो पाई है. दोनों राज्यों में ये कारनामा बीजेपी ने किया है और इसीलिये बीजेपी की बांछे खिली हुई हैं. पंजाब के बाद 'पहाड़' जैसी 'आप' की चुनौती : बीजेपी 5 में से 4 राज्यों में जीत से गदगद है तो आम आदमी पार्टी पंजाब के बाद हिमाचल में सरकार (AAP in Himachal) बनाने का दावा कर रही है. लेकिन जैसे बीजेपी को आप की पंजाब जीत को अनदेखा नहीं करना चाहिए वैसे ही आम आदमी पार्टी के लिए 5 राज्यों के चुनावी नतीजों में बहुत सीख छिपी है. पार्टी को ये भूलना नहीं चाहिए कि जिस पंजाब में उसने सरकार बनाई है वहां वो पिछले करीब एक दशक से एक्टिव थे. 2014 में पार्टी के चारों सांसद पंजाब से ही थे, 2019 लोकसभा चुनाव में आप को एक ही सीट मिली लेकिन वो पंजाब से ही थी. वहीं जब 2017 के पंजाब विधानसभा चुनाव में वो मुख्य विपक्षी दल बनकर उभरे. 2022 तक पंजाब में पार्टी का संगठन भी मजबूत हुआ और भगवंत मान के रूप में चेहरा भी उभरा. ये दोनों ही फिलहाल पार्टी के पास हिमाचल में नहीं हैं. दिल्ली के बाद से ही पार्टी के प्रमुख व रणनीतिकारों ने पंजाब पर फोकस किया हुआ था. पंजाब में जातीय समीकरणों के साथ-साथ कांग्रेस की अंतर्कलह से पार्टी को और मजबूती मिली. किसान आंदोलन के दम पर तैयार पिच पर आम आदमी पार्टी ने जमकर बैटिंग की और वह जीत गई. वहीं यूपी, उत्तराखंड, गोवा और मणिपुर में 'आप' का प्रदर्शन किसी से छिपा नहीं है, पार्टी चारों राज्यों में एक सीट भी नहीं जीत पाई. उत्तराखंड में मुख्यमंत्री का चेहरा भी बुरी तरह से चुनाव हार गया. 'आप' के पास वक्त कम और चुनौती ज्यादा : ऐसे में हिमाचल के सियासी रण की तैयारी के लिए बहुत कम वक्त है और चुनौतियां बहुत ज्यादा. पार्टी के पास फिलहाल कोई भी बड़ा चेहरा नहीं है, कार्यकर्ता और संगठन ने नाम पर गिने चुने लोग हैं. जबकि कांग्रेस और बीजेपी दोनों दलों का हिमाचल में अच्छा खासा संगठन भी हैं और नेता भी. ऐसे में हिमाचल में सरकार बनाने के दावा तो छोड़िये मौजूदा परिस्थिति में आम आदमी पार्टी के लिए हिमाचल में उपस्थिति दर्ज कर पाना भी चुनौती है. कांग्रेस-बीजेपी में 'आप' की सेंधमारी : जब से 5 राज्यों के नतीजे आए हैं तब से हिमाचल के सियासी दलों में भगदड़ मच गई है. खासकर आम आदमी पार्टी ज्वाइ करने के लिए भी होड़ लगी है. हालांकि अब तक कोई बड़ा चेहरा पार्टी के साथ नहीं जुड़ा है. ये भगदड़ आम आदमी पार्टी में देखने को मिली जब उनके हिमाचल के प्रदेश अध्यक्ष ने ही बीजेपी का दामन थाम लिया. ऐसे में जानकार मानते हैं कि आप' हिमाचल के सियासी रण में पहली बार उतर रही है और उसके पास यहां खोने के लिए कुछ नहीं है. बीजेपी-कांग्रेस के नाराज नेताओं पर उसकी नजर होगी लेकिन वो भी जीत की गारंटी नहीं माने जा सकते. ऐसे में अगर इस सियासी उधेड़बुन, शक्ति प्रदर्शन, दिल्ली मॉडल और पंजाब की सरकार का हवाला देकर 'आप' हिमाचल विधानसभा चुनाव में अपनी हिस्सेदारी ले पाती है तो पहली बार में इसे हार नहीं कहा जाएगा. 'आप' की राह पर है बीजेपी ? दरअसल 15 अप्रैल को हिमाचल दिवस के मौके पर सीएम जयराम ठाकुर ने प्रदेश के हर परिवार को 125 यूनिट मुफ्त बिजली, गांवों में पानी के बिल माफ और बस किराए में महिलाओं को 50 फीसदी छूट का ऐलान कर दिया. जिसके बाद सियासी विरोधियों से लेकर सियासी पंडित तक ने इसे आम आदमी पार्टी मॉडल से जोड़ दिया. जानकार मानते हैं कि केजरीवाल देर-सवेर इस तरह की घोषणाएं हिमाचल में कर ही देते, लेकिन जयराम ठाकुर ने पहले ही ये चाल चल दी और मौके पर चौका लगा दिया. दिल्ली से लेकर पंजाब तक सरकार बनाने और राज्यों में चुनाव प्रचार के दौरान वो मुफ्त बिजली, पानी, शिक्षा, स्वास्थ्य का ऐलान करते हैं. इसे आम आदमी पार्टी दिल्ली मॉडल के नाम से प्रचारित करती रही है. सियासी समर से कांग्रेस गायब : हिमाचल विधानसभा चुनाव को लेकर बीजेपी और आम आदमी पार्टी में बड़े नेताओं का दौर तो जारी है लेकिन कांग्रेस में ऐसी कोई हलचल नजर नहीं आ रही. खेमों में बंटी कांग्रेस के सामने भी कई चुनौतियां हैं, आलाकमान एकजुटता की नसीहत देता रहता है लेकिन कांग्रेसी उस नसीहत की फजीहत करने में देर नहीं लगाते हैं. चुनाव से 6 महीने पहले ही सूबे में सियासी शोर चरम पर पहुंच चुका है, केजरीवाल से लेकर जेपी नड्डा तक दो हफ्ते में दूसरी बार हिमाचल के दौरे पर हैं लेकिन कांग्रेस मानो लापता है. हालांकि कांग्रेस प्रदेश अध्यक्ष कुलदीप राठौर का दावा है कि आने वाले दिनों में कांग्रेस भी जमीन पर दिखेगी और वो खुद कांगड़ा, मंडी समेत कई जिलों का दौरा करेंगे. लेकिन सियासी पंडित बताते हैं कि कांग्रेस का यही रवैया आम आदमी पार्टी को ये कहने पर मजबूर करता है कि उसका मुकाबला बीजेपी से है. इसलिये ऐसा ना हो कि कांग्रेस को तैयारी करते करते ही बहुत देर हो जाए.",politics
"अपणुं उत्तराखंडः दिनभरै खास खबर, एक नजर मा","चंपावत उपचुनाव थै लेकि प्रदेश मा सरगर्मियां तेज, बिजली संकट का खिलाफ विपक्ष ना खोली मोर्चा, हरिद्वार मा विपक्षी 7 विधायकों ना दिखाई एकजुटता, आईएफएस किशनचंद का खिलाफ चार्जशीट तैयार,केदारनाथ धाम मा द्वितीय चरण कू पुनर्निर्माण कार्य ह्वेनी शुरू, नरेंद्रनगर राजमहल मा तिल कू तेल निकना की निभै ग्या परंपरा.. पैढ़ा यनि दिनभरै की खास खबर बस एक क्लिक मा. 1. चंपावत उपचुनाव थै लेकि प्रदेश मा सरगर्मियां तेज: चंपावत उपचुनाव थै लेकि प्रदेश मा सरगर्मियां तेज, विधायक कैलाश गहतोड़ी का इस्तीफा का बाद सीएम धामी चंपावत से लड़ला चुनाव, उपचुनाव थै लेकि नेता प्रतिपक्ष यशपाल आर्य ना बोली- हाईकमान की बैठक मा तय किये जालु कांग्रेसी प्रत्याशी कू नाम, चुनौ मैदान मा दिखे जालु कितका पाणी मा छिन सीएम धामी. 2. बिजली संकट का खिलाफ विपक्ष ना खोली मोर्चा: उत्तराखंड मा लगातार गहराणु च बिजली संकट, यना अब विपक्ष ना सरकार का खिलाफ खोली मोर्चा, पूर्व मुख्यमंत्री हरीश रावत ना आज चिलचिलाती धूप मा ए घंटा तक बिजली संकट का विरोध मा रखी मौन व्रत, हरीश रावत ना मौन व्रत का बोली- राज्य सरकार थै बिजली संकट थै लेकि हुणु पड़लु संवेदनशील. 3. हरिद्वार मा विपक्षी 7 विधायकों ना दिखाई एकजुटता: हरिद्वार मा विपक्षी विधायकों ना दिखाई एकजुटता, दिल्ली रोड स्थित एक होटल मा कांग्रेस, बसपा और निर्दलीय विधायक सहित कुल 7 विधायकों ना करि बैठक, हरिद्वार मा बिजली कटौती, कानून व्यवस्था और अधिकारियों का रवैये से नाराज दिखेन विधायक, विधायकों ना बोली- ये मामला कि डीजीपी, मुख्यसचिव और मुख्यमंत्री से किये जाली शिकायत. 4. आईएफएस किशनचंद का खिलाफ चार्जशीट तैयार: जीरो टॉलरेंस की बात कन वलि धामी सरकार ना आईएफएस किशनचंद का खिलाफ अभियोग चलणा की दे अनुमति, हालांकि, अभी केंद्र सरकार से अनुमति मिलणि बाकी, आईएफएस किशन चंद पर आय से अधिक संपत्ति कू आरोप, विजिलेंस ना आईएफएस किशनचंद की बणाई चार्जशीट, अब जल्द ही कोर्ट मा चार्जशीट दाखिल कर विजिलेंस आईएफएस पर चलालि मुकदमा. 5. बलदौड़ा पुल का पास बदरीनाथ हाईवे बाधित: चमोली मा बलदौड़ा पुल का पास बदरीनाथ हाईवे बाधित, हाईवे बाधित हुण से सड़क पर लगी वाहनों की कतार, जाम मा फंसया लौखु थै कन पुड़नु च परेशानियों कू सामना, ऑल वेदर रोड कटिंग कू मलबा सड़क पर गिरण से हाईवे बार-बार हुणु च अवरुद्ध, मार्ग खुना मा जुटुयु च कार्यदायी संस्था. 6. रुद्रपुर मा अघोषित बिजली कटौती से व्यापारी वर्ग मा नाराजगी: उत्तराखंड मा अघोषित बिजली कटौती से आम जनता का दगणि व्यापारी वर्ग भी परेशान, ये कड़ी मा रुद्रपुर मा अघोषित बिजली कटौती से परेशान व्यापारियों ना डीजीएम कार्यालय भैर करि विरोध प्रदर्शन और बिजली अधिकारियों कू करि घेराव, वखि आक्रोशित व्यापारियों ना बिजली कटौती थै लेकि मुख्यमंत्री का दौरा कू विरोध कना कि दे चेतावनी. 7. ऋषिकेश एम्स मा सीबीआई टीम की छापेमारी: ऋषिकेश एम्स मा दवा और उपकरणों की खरीद मा समणि आई अनियमितता कू मामला, सीबीआई टीम ना एम्स का पांच अधिकारियों समेत 8 लौखु का खिलाफ दर्ज करि मुकदमा, वखि देश का अलग-अलग 24 ठिकानों पर सीबीआई न करि छापेमारी. 8.केदारनाथ धाम मा द्वितीय चरण कू पुनर्निर्माण कार्य ह्वेनी शुरू: विश्व विख्यात केदारनाथ धाम मा बर्फबारी थमणा का बाद द्वितीय चरण कू पुनर्निर्माण कार्य ह्वेनी फिर से शुरू, केदारनाथ मा आदि गुरु शंकराचार्य समाधि स्थल तक चैनालाइज किये जालु मंदाकिनी कू पाणी, धाम मा तीर्थ पुरोहितों खुण भवन और सरस्वती व मंदाकिनी नदी किनारो पर किये जालु घाटों कू निर्माण. 9. नरेंद्रनगर राजमहल मा तिल कू तेल निकना की निभै ग्या परंपरा: भगवान बदरीविशाला खुण तिल कू तेल निकना की परंपरा आज नरेंद्रनगर राजमहल मा ह्वे पूरी, बदरीनाथ मा ग्रीष्मकालीन पूजापाठ का दौरान बदरी विशाल कू लेप और अखंड ज्योति खुण तिल कू तेल निकना की सदियों से चली आणी च परंपरा. जु आज भी टिहरी नरेंद्रनगर राजमहल मा निभै जांदी च.",politics
"दिल्ली के डिप्टी सीएम मनीष सिसोदिया का सनसनीखेज आरोप, बोले- भाजपा पार्षद 'बुलडोजर' का भय दिखाकर कर रहे हैं 'जबरन वसूली'","Highlights जहांगीरपुरी हिंसा के बाद एमसीडी द्वारा चलाये गये बुलडोजर पर सत्ता के गलियारों में सियासत हो रही है दिल्ली पुलिस ने जहांगीरपुरी में तृणमूल और सपा प्रतिनिधिमंडल को पीड़ितों से मिलने की इजाजत नहीं दी अब 'आप' ने आरोप लगाया है कि भाजपा पार्षद दिल्लीवालों को बुलडोजर का डर दिखाकर पैसा वसूल रहे हैं दिल्ली: हनुमान जयंती के दौरान जहांगीरपुरी में हुई हिंसा के बाद दिल्ली नगर निगम द्वारा चलाये गये अतिक्रमण अभियान और बुलडोजर चलाये जाने को लेकर सत्ता के गलियारों में जमकर उठापटक चल रही है।  शुक्रवार दिन में दिल्ली पुलिस ने तृणमूल और सपा प्रतिनिधिमंडल को हिंसा प्रभावित जगहों पर जाने से रोक दिया वहीं उसके बाद दिल्ली में सत्ता चलाने वाली आम आदमी पार्टी ने भाजपा के कब्जे वाले दिल्ली नगर निगम के पार्षदों पर बड़ा ही गंभीर आरोप लगा दिया। समाचार चैनल एनडीटीवी के अनुसार शुक्रवार को दिल्ली के डिप्टी सीएम मनीष सिसोदिया ने आरोप लगाते हुए कहा कि दिल्ली भाजपा प्रमुख आदेश गुप्ता दक्षिण और पूर्वी नगर निगम के मेयरों को अतिक्रमण हटाने के लिए चिट्ठी लिख रहे हैं, वहीं दूसरी ओर भाजपा पार्षद बुलडोजर का जर दिखाकर दिल्लीवालों से रिश्वत मांग रहे हैं। समाचार एजेंसी पीटीआई ने इस संबंध में जानकारी दी है कि डिप्टी सीएम मनीष सिसोदिया ने भाजपा के विकास को ""बुलडोजर राजनीति का सच"" बताते हुए अपनी पार्टी के विधायकों को चिट्ठी लिखी है। सिसोदिया ने चिट्ठी में लिखा है कि आप के सभी विधायक दिल्ली की जनता के साथ मजबूती से खड़े हों, जिन्हें भाजपा पार्षदों द्वारा अतिक्रमण के नाम पर डराया और धमकाया जा रहा है। डिप्टी सीएम मनीष सिसोदिया ने अपनी चिट्ठी को ट्वीट में शामिल करते हुए कहा, ""एमसीडी से जाते-जाते भाजपा ने तय किया है कि जितना पैसा कमाया जा सकता है कमा लें, इसलिए अब दुकान मालिकों-मकान मालिकों को भाजपा के गुंडे तरह-तरह की धमकियां दे रहे है। मैंने अपने विधायकों को पत्र लिखकर भाजपा की इस गुंडई के ख़िलाफ़ दिल्ली की जनता के साथ खड़े रहने को कहा है।",politics
"राजनीति: सीएम जयराम के बयान पर केजरीवाल का पलटवार, कहा- दिल्ली मॉडल मतलब ईमानदार सरकार","विस्तार  हिमाचल प्रदेश के कांगड़ा दौरे से पहले आम आदमी पार्टी के संयोजक एवं दिल्ली के मुख्यमंत्री अरविंद केजरीवाल ने जयराम के बयान पर ट्वीट किया है। कहा कि दिल्ली मॉडल मतलब ईमानदार सरकार। केजरीवाल ने ट्वीट में लिखा कि हिमाचल में ईमानदार सरकार इसलिए नहीं हो सकती कि सामाजिक एवं राजनीतिक परिस्थितियां अलग हैं? सवाल परिस्थितियों का नहीं, नियत का है जयराम जी। 'आप' की नीयत साफ है। पंजाब, दिल्ली की तरह हिमाचल में भी पार्टी ईमानदार सरकार देगी। धर्मशाला में पत्रकारों के सवाल के एक जवाब में सीएम जयराम ठाकुर ने अरविंद केजरीवाल के हिमाचल दौरे को लेकर कहा था कि केजरीवाल चुनाव को लेकर हिमाचल में लगातार दौरे कर रहे हैं, लेकिन हिमाचल में दिल्ली मॉडल स्वीकार नहीं किया जाएगा। यहां की सामाजिक और भौगोलिक परिस्थितियां अलग हैं। अरविंद केजरीवाल शनिवार को कांगड़ा जिले के शाहपुर विधानसभा क्षेत्र के तहत आते चंबी मैदान में चुनावी हुंकार भरेंगे। हिमाचल प्रदेश में यह पहला मौका होगा, जहां वह किसी जनसभा को संबोधित करेंगे, जबकि इससे पहले बीते दिनों वह मंडी में रोड शो कर चुके हैं। जिला कांगड़ा में आप की यह रैली कई मायनों में महत्वपूर्ण मानी जा रही है। सूबे का सबसे बड़ा जिला होने के नाते कांगड़ा से ही शिमला तक का रास्ता प्रशस्त होता है। इसलिए आप पहले कांगड़ा के दुर्ग को जीतने की मंशा से अपनी ताकत झोंक रही है। चंबी मैदान में 12:30 बजे पहुंचकर केजरीवाल 45 मिनट वहां रुकेंगो और जनसभा को संबोधित करेंगे। इसके बाद वह धर्मशाला स्थित एक निजी होटल में बैठक करेंगे। बैठक के बाद दोपहर ढाई बजे गगल एयरपोर्ट से दिल्ली रवाना होंगे। ",politics
सियासत: सांसद प्रतिभा बोलीं- मंडी से मुख्यमंत्री होने के बावजूद विधानसभा चुनाव जीतेगी कांग्रेस,"विस्तार  हिमाचल प्रदेश के मंडी की सांसद प्रतिभा सिंह ने करसोग में जनसभा में कहा कि मंडी जिले से मुख्यमंत्री होने पर भी कांग्रेस को यहां विधानसभा चुनाव जीतने में मुश्किल नहीं होगी। इसका सबसे बड़ा उदाहरण मंडी संसदीय क्षेत्र में लोकसभा उपचुनाव है। उस वक्त भी मुख्यमंत्री जयराम ठाकुर ने मंडी हमारी थी, हमारी ही रहेगी का नारा दिया था। जनता इन बातों में नहीं आई और कांग्रेस का साथ दिया। बार-बार मंडी जिला से मुख्यमंत्री की बात करना सही नहीं है। जनता अच्छी तरह से जानती है कि स्वर्गीय वीरभद्र सिंह भी मंडी का नेतृत्व कर चुके हैं। ऐसे में विधानसभा चुनाव में जीत हासिल करना कांग्रेस के लिए मुश्किल कार्य नहीं है। इस अवसर पर ब्लॉक कांग्रेस महासचिव हरिओम शर्मा, सचिव उत्तम चंद चौहान, प्रदेश कार्य समिति सदस्य महेश राज, जिला कांग्रेस कार्यकारणी सदस्य भगतराम व्यास, ब्लॉक कांग्रेस उपाध्यक्ष हेतराम शर्मा, अतुल शर्मा, चमेलू देवी, सुलोचना भारद्वाज, संजय शर्मा, रमेश कुमार मौजूद रहे। सत्ता में आए तो पुरानी पेंशन को करेंगे लागू: सुखविंद्र वहीं, प्रदेश कांग्रेस के पूर्व अध्यक्ष और विधायक सुखविंद्र सिंह सुक्खू ने शिमला में कहा कि विस चुनाव में पार्टी मुख्यमंत्री का चेहरा घोषित नहीं करेगी। सभी नेता मिलकर चुनाव लड़ेंगे। उन्होंने कहा कि जल शक्ति विभाग में चोर दरवाजे से भर्तियां हुई हैं। इस विभाग में सबसे ज्यादा भर्तियां सराज और धर्मपुर विधानसभा क्षेत्र में हुई हैं। कांग्रेस सत्ता में आते ही ओल्ड पेंशन योजना लागू कर कर्मचारियों को राहत देगी। कांग्रेस की सरकार बनने के बाद पारदर्शिता एक्ट लाया जाएगा। ताकि चुने हुए जनप्रतिनिधि अपनी आय का सोर्स बता सकें। चुनाव में कांग्रेस मुख्यमंत्री का चेहरा घोषित नहीं करेगी। इसे लेकर पार्टी आलाकमान से भी चर्चा की गई है। सुखविंद्र सिंह सुक्खू ने कहा कि मुख्यमंत्री जयराम ठाकुर पर केंद्र सरकार का दबाव बना हुआ है। मुख्यमंत्री चाहते हुए भी कोई भी फैसला नहीं कर पा रहे हैं। सभी निर्णय दिल्ली से हो रहे हैं। भाजपा सरकार के 6 महीने रहे गए हैं।",politics
क्या बिहार में बदलेंगे सियासी समीकरण? राबड़ी की इफ्तार पार्टी में पहुंचकर नीतीश ने बढ़ाई हलचल,"  लोकसभा चुनाव से पहले बिहार में नए सियासी समीकरण देखने को मिल सकते हैं। दरअसल, राज्य के मुख्‍यमंत्री और जदयू नेता नीतीश कुमार ने पूर्व मुख्‍यमंत्री और राजद नेता राबड़ी देवी की इफ्तार पार्टी में पहुंचकर राजनीतिक गलियारों में नई हलचल पैदा कर दी है। इस बीच, जेल में बंद लालू यादव को भी जमानत मिल चुकी है। ऐसा भी कहा जा रहा है कि केन्द्रीय गृहमंत्री शनिवार को बिहार के दौरे पर पहुंचने वाले हैं, लेकिन उनका अपने गठबंधन सहयोगी मुख्‍यमंत्री से मिलने का कोई कार्यक्रम नहीं है। ऐसे में माना जा रहा है कि भाजपा और जदयू के रिश्ते कुछ ठीक नहीं चल रहे हैं। फिलहाल बिहार में नीतीश कुमार भाजपा के सहयोग से मुख्‍यमंत्री बने हुए हैं। हालांकि इस इफ्तार पार्टी को लेकर नीतीश की ओर से कोई बयान नहीं आया है, लेकिन राजद की ओर से कहा गया है कि नीतीश का लालू यादव के घर आना बिहार के लोगों के लिए संदेश है। यह इसलिए भी महत्वपूर्ण है कि राबड़ी कई बार व्यक्तिगत रूप से नीतीश पर जुबानी हमले कर चुकी हैं, लेकिन आज नीतीश के साथ लालू यादव का पूरा परिवार बतियाते हुए नजर आ रहा था। तेजप्रताप और तेजस्वी यादव तो उनके बिलकुल ही करीब बैठे हुए थे। लालू यादव की बेटी मीसा भारती ने नीतीश के पार्टी में पहुंचने पर कहा कि नीतीश कुमार के साथ हमारे पारिवारिक संबंध हैं। इफ्तार पार्टी भी राजनीतिक कार्यक्रम नहीं था। हमने सभी को पार्टी में शामिल होने का न्योता दिया था। हालांकि फिर से गठजोड़ से जुड़े सवाल पर मीसा ने बचते हुए कहा कि राजनीति में कब क्या होगा, किसी को पता नहीं।",politics
"आज दिनभर अमित शाह के साथ रहे सीएम शिवराज, कल पीएम मोदी ने दिल्ली क्यों बुलाया?","भोपाल। केंद्रीय गृहमंत्री अमित शाह के दौरे के बाद अब मुख्यमंत्री शिवराज सिंह चौहान कल दिल्ली में प्रधानमंत्री नरेंद्र मोदी से मुलाकात करेंगे. बताया जा रहा है कि पीएम मोदी ने सीएम शिवराज को मुलाकात के लिए दिल्ली बुलाया है, जहां दोनों नेताओं के बीच कल 11 बजकर 30 मिनट पर मुलाकात होगी.  कल दिल्ली रवाना होंगे सीएम शिवराज संभावना है कि शनिवार सुबह 9 बजे मुख्यमंत्री भोपाल से दिल्ली के लिए रवाना होंगे. हालांकि यह पूर्व निर्धारित कार्यक्रम था, जहां सीएम शिवराज पीएम मोदी को मध्यप्रदेश के विकास के विभिन्न मुद्दों की जानकारी देंगे. इस दौरान दोनों नेताओं के बीच प्रदेश के अन्य मुद्दों पर भी चर्चा हो सकती है. आज दिनभर अमित शाह के साथ रहे सीएम शिवराज इससे पहले केंद्रीय गृहमंत्री अमित शाह आज दिनभर मध्य प्रदेश के दौरे पर रहे. जहां सीएम शिवराज सिंह चौहान अमित शाह के साथ मौजूद रहे. दोनों नेताओं ने आज दिनभर विभिन्न कार्यक्रमों में हिस्सा लिया. इस दौरान की योजनाओं की भी घोषणा की गई. बीजेपी आलाकमान का मध्य प्रदेश पर पूरा फोकस दरअसल, माना जा रहा है कि बीजेपी आलाकमान का अब पूरा फोकस मध्य प्रदेश पर हो गया है. मध्य प्रदेश में 2023 में होने वाले विधानसभा चुनाव को देखते हुए बीजेपी अभी से तैयारियों में जुट गई है. संभावना है कि पीएम मोदी और सीएम शिवराज के बीच इस मुद्दे पर भी चर्चा हो सकती है. आदिवासियों के लिए क्यों जरुरी है तेंदूपत्ता, जिसके जरिए सत्ता वापसी की कोशिश में जुटी बीजेपी",politics
"Gujarat: पाटीदार पालिटिक्स में उलझी कांग्रेस, हार्दिक पटेल नहीं चाहते पार्टी में कोई दमदार पाटीदार","अहमदाबाद, शत्रुघ्न शर्मा। गुजरात में विधानसभा चुनाव से पहले कांग्रेस फिर पाटीदार पालिटिक्स में उलझती नजर आ रही है। प्रदेश के कार्यकारी अध्यक्ष हार्दिक पटेल पार्टी में अपने से बड़ा पाटीदार चेहरा नहीं चाहते हैं। दिल्ली में कांग्रेस जहां राजनीतिक रणनीतिकार प्रशांत किशोर को लेकर विरोध झेल रही है, वही स्थिति गुजरात में नरेश पटेल को लेकर बनी हुई है। आगामी विधानसभा चुनाव से पहले गुजरात कांग्रेस यथास्थिति की समस्या से गुजर रही है। पार्टी आलाकमान बड़े बदलाव के साफ संकेत दे चुका है, लेकिन स्थानीय नेता राजनीतिक असुरक्षा के कारण किसी परिवर्तन को अपनाने के मूड में नजर नहीं आते हैं। सत्ताधारी दल भाजपा ने जहां सरकार व संगठन को सिरे से बदलकर चुनावी समर में उतरने का एलान कर रखा है, वहीं कांग्रेस छोटे छोटे बदलाव को लेकर भी अपने ही नेताओं के विरोध का सामना कर रही है। इस समस्या से जूझ रही है गुजरात कांग्रेस कांग्रेस आलाकमान दिल्ली में प्रशांत किशोर को लेकर जिस विरोध का सामना झेल रहा है। प्रशांत के मित्र व खोडलधाम ट्रसट के मुखिया नरेश पटेल को कांग्रेस में लाने के प्रयास में जुटी गुजरात कांग्रेस को भी उसी समस्या से जूझना पड़ रहा है। कांग्रेस नेता की माने तो हार्दिक अपने से बड़े पाटीदार नेता के पार्टी में शामिल होने के पक्ष में नहीं हैं। गुजरात कांग्रेस व नरेश पटेल के बीच सभी मुद्दों पर बात हो चुकी है, लेकिन पार्टी फिर पाटीदार पालिटिक्स में उलझती नजर आ रही है। पिछले विधानसभा चुनाव के दौरान आरक्षण आंदोलन के चलते पाटीदार सत्ताधारी दल से बहुत नाराज थे, लेकिन फिर भी गुजरात कांग्रेस इस समुदाय का एक तरफा समर्थन हासिल नहीं कर पाई थी। दरअसल, गुजरात में पाटीदार वर्सेज ओबीसी का जो गणित है, कांग्रेस उसको लेकर अपने पत्ते नहीं खोल पाई थी। 2017 में कांग्रेस का नेतृत्व पूर्व मुख्यमंत्री माधव सिंह सोलंकी के पुत्र भरत सिंह सोलंकी के हाथ में था, इस बार पूर्व सांसद जगदीश ठाकोर के हाथ में है। दोनों ही नेता ओबीसी समुदाय से आते हैं, जबकि पाटीदार नेता नरेश पटेल खुद सार्वजनिक रूप से यह बयान दे चुके हैं कि अगला मुख्यमंत्री पाटीदार ही होना चाहिए। हार्दिक पटेल और रघु शर्मा के बीच बढ़ी तल्खी उधर, केंद्रीय आलाकमान के बुलावे पर कांग्रेस के राष्ट्रीय संगठन महामंत्री केसी वेणुगोपाल से दिल्ली में मिलने के बाद फिर हार्दिक ने तीखे तेवर अपनाए हैं। उन्होंने कहा गुजरात में भारतीय जनता पार्टी काफी मजबूत है और भाजपा ने अनुच्छेद 370 हटाकर व राम मंदिर का निर्माण कर वादा पूरा किया, जिस से वे भी काफी प्रभावित हैं। हालांकि हार्दिक पटेल ने साफ कहा है कि उनका भाजपा में शामिल होने का कोई इरादा नहीं है, लेकिन राजनीति के जानकार बताते हैं कि हार्दिक एक महत्वाकांक्षी युवा है तथा भाजपा में शामिल होने पर उन्हें न केवल कानूनी पचड़ों से मुक्ति मिलेगी बल्कि विधानसभा चुनाव जीतकर उनके मंत्री बनने की भी काफी संभावनाएं है। वैसे भी हार्दिक व कांग्रेस के प्रदेश प्रभारी रघु शर्मा के बीच तल्खी अब बढ़ चुकी है। हार्दिक की माने तो प्रदेश के नेता भी नहीं चाहते कि वे कांग्रेस में सक्रिय रहें। हार्दिक के पिता की बरसी पर सुंदरकांड का पाठ हार्दिक ने पिता भरत भाई पटेल की पहली बरसी पर 28 अप्रैल को अपने गांव वीरमगाम में सुंदरकांड का पाठ व रामभोजन का आयोजन किया जाएगा। हार्दिक इस मौके पर 4000 श्रीमद्भगवदगीता भी बांटेंगे। कोरोना के चलते उनके पिता का देहांत हो गया था। हार्दिक को इस बात की भी टीस है कि पिता की मौत के बाद तीसरे की बैठक (बेसना) में कोई बड़ा नेता नहीं आया था। जब कांग्रेस नेताओं से इस बारे में पूछा गया तो उनका कहना था कि उन्होंने फोन पर हार्दिक से बात कर अपनी संवेदना जताई थी। विनाश काले विपरीत बुद्धिः पनोज पनारा पाटीदार आरक्षण आंदोलन में हार्दिक के साथी रहे कद्दावर पाटीदार नेता मनोज पनारा ने कहा है कि आरक्षण आंदोलन के दौरान भाजपा सरकार ने पाटीदारों पर बहुत अन्याय किया है। हार्दिक अगर उसी भाजपा में शामिल होता है तो विनाशकाले विपरीत बुद्धि होगी। पनारा ने कहा कि ऐसा हुआ तो एक भी आंदोलनकारी हार्दिक के साथ नहीं जाएगा। भाजपा चुनाव से पहले राजनीतिक, सामाजिक नेताओं व पूर्व अधिकारियों को पार्टी में शामिल करती है, लेकिन बाद में उपयोग कर उनको फेंक देती है। उनका कहना है कि आंदोलनकारी पांच साल से भाजपा के खिलाफ लड़ रहे हैं। आंदोलन के कारण ही सामान्य वर्ग को आरक्षण व आयोग मिला है।",politics
दादरी के पूर्व विधायक सहित तीन नेता बसपा से निष्कासित,"नोएडा। बसपा ने दादरी के पूर्व विधायक सतवीर सिंह गुर्जर, जेवर से चुनाव लड़े नरेंद्र भाटी डाढा व पूर्व लोकसभा प्रभारी वीरेंद्र डाढ़ा को पार्टी से निष्कासित कर दिया है। वहीं, पार्टी ने लखमी सिंह को दोबारा जिलाध्यक्ष घोषित किया है।  तीनों के खिलाफ कार्रवाई के निर्देश बसपा की राष्ट्रीय अध्यक्ष मायावती ने दिए हैं। पार्टी में अनुशासनहीनता अपनाने व पार्टी विरोधी काम में लिप्त थे। ये कार्रवाई किए जाने से पहले कई बार चेतावनी दी गई। इसके बावजूद इनकी कार्यशैली में कोई सुधार नहीं हुआ। सतवीर गुर्जर को मायावती के खास लोगों में गिना जाता था। दूसरी ओर जिला उपाध्यक्ष अय्यूब मलिक व जिला महासचिव के पद पर मनवीर भाटी को नियुक्त किया गया है। मनवीर ने हाल ही में दादरी विधानसभा से चुनाव लड़ा था। जिला सचिव के पद पर बाबूलाल गौतम, जिला सचिव ओमप्रकाश सिंह एडवोकेट व मेघानंद को नियुक्त किया गया है। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"अमित शाह का भोपाल दौरा: अमित शाह का रोड शो, मुस्लिम बहनों, कश्मीरी पंडितों ने बरसाए फूल","भारत सरकार के गृह मंत्री अमित शाह के भोपाल आगमन पर शुक्रवार को पार्टी कार्यकर्ताओं ने उनका आत्मीय और जोरदार स्वागत किया। श्री कृष्ण प्रणामी मंदिर से प्रदेश भाजपा कार्यालय तक शाह के रोड शो के दौरान अल्पसंख्यक बहनों और कश्मीरी पंडितों ने जहां स्वागत में फूल बरसाए तो वहीं पार्टी कार्यकर्ताओं ने अपने नेता का आत्मीय स्वागत किया। हवाई अड्डे पर प्रदेश अध्यक्ष विष्णुदत्त शर्मा, मुख्यमंत्री शिवराजसिंह चौहान, केन्द्रीय मंत्री, प्रदेश सरकार के मंत्रियों एवं कार्यकर्ताओं ने अगवानी की। लाल परेड ग्राउंड पर पार्टी के प्रदेश पदाधिकारियों ने श्री शाह का स्वागत किया। यहां से श्री शाह निर्धारित कार्यक्रमों में पहुंचे। मैदान में आयोजित वन समितियों के सम्मेलन के पश्चात केन्द्रीय गृह मंत्री अमित शाह जी, प्रदेश अध्यक्ष विष्णुदत्त शर्मा, मुख्यमंत्री शिवराजसिंह चौहान के साथ 5 नं. स्थित श्री कृष्ण प्रणामी मंदिर पहुंचे। यहां से शाह का रोड शो प्रारंभ हुआ। रोड शो के शुरुआत में भोपाल में निवासरत कश्मीरी पंडितों ने गृह मंत्री अमित शाह का पुष्पवर्षा और आरती उतारकर स्वागत किया। शाह का रोड शो जब 6 नं. पहुंचा तो हाथों में तख्तियां लिए खड़ी अल्पसंख्यक बहनों ने तीन तलाक से आजादी के लिए प्रधानमंत्री नरेन्द्र मोदी को धन्यवाद दिया और अमित शाह का पुष्पवर्षा कर स्वागत किया। इस दौरान अल्पसंख्यक बहनें मोदी जी जिंदाबाद, भाजपा जिंदाबाद के नारे लगा रही थी। शाह का रोड शो भाजपा कार्यालय पहुंचा। यहां पर प्रदेश अध्यक्ष ने उनकी अगवानी की। जिसके पश्चात शाह ने प्रदेश अध्यक्ष, मुख्यमंत्री, पार्टी के राष्ट्रीय पदाधिकारी एवं केन्द्रीय मंत्रियों के साथ महापुरुषों की प्रतिमाओं पर माल्यार्पण किया। उन्होंने केन्द्रीय मंत्रियों, पार्टी के राष्ट्रीय पदाधिकारी, वरिष्ठ नेता, प्रदेश पदाधिकारियों एवं प्रदेश शासन के मंत्रियों की बैठक में भाग लिया। इससे पहले केंद्रीय गृह मंत्री अमित शाह ने कार्यक्रम में वन समितियों के लाभांश में वृद्धि के साथ तेंदूपत्ता संग्राहकों को लाभांश का वितरण किया। साथ ही वन ग्रामों को राजस्व ग्राम में तब्दील करने की शुरुआत की। इससे वन ग्रामों को सरकार की योजनाओं और विकास का लाभ मिल सकेगा।",politics
कर्नाटक में हिजाब की आड़ लेकर एग्जाम छोड़ने वाली छात्राओं की लड़ाई पूर्णतः पर्सनल है!,"क्या कर्नाटक हाई कोर्ट के फैसले के बाद कर्नाटक में हिजाब को लेकर जारी नाटक का पर्दा गिर चुका है? ये सवाल इसलिए क्योंकि बीते कुछ दिनों से हिजाब को लेकर कर्नाटक की फिजा में शांति थी. लेकिन ग़फ़लतें दूर होती हैं. फिर हुईं. कर्नाटक में बारहवीं की परीक्षा शुरू हुईं है और दो लड़कियों ने एग्जाम देने से इंकार कर दिया है. नियम, कानून, कोर्ट का वर्डिक्ट जाए चूल्हे भाड़ में. लड़कियों की जिद है कि जब वो एग्जाम दें तो हिजाब पहनकर दें. चूंकि लड़कियों को इजाजत नहीं मिली और वो अपनी मंशा में कामयाब नहीं हो पाईं, उन्होंने एग्जाम न देने का फैसला किया. आगे तमाम बातें होंगी लेकिन हमारे लिए ये जान लेना बहुत जरूरी है कि ये दोनों छात्राएं वही हैं जिन्होंने क्लास में हिजाब पहनने की अनुमति के लिए कोर्ट की शरण ली थी और याचिका दायर की थी. हिजाब की आड़ में बोर्ड एग्जाम छोड़कर आलिया और रेशम ने मामला पर्सनल कर दिया है मामले के तहत जो जानकारी आई है, अगर उस पर यकीन करें तो पता यही चलता है कि दोनों ही छात्राओं आलिया असदी और रेशम ने हिजाब पहनकर 12वीं का बोर्ड एग्जाम देने के लिए अनुमति मांगी थी. जब उनकी मांगों को स्कूल प्रशासन द्वारा अस्वीकार किया गया. तो, दोनों ने परीक्षा का बहिष्कार करते हुए एग्जाम सेंटर से बैरंग लौटने का फैसला किया. बताया ये भी जा रहा है कि हिजाब ओढ़कर एग्जाम सेंटर पहुंची दोनों ही छात्राओं आलिया और रेशम ने करीब 45 मिनट तक प्रिंसिपल से अनुमति के लिए जिरह की. लेकिन, राज्य सरकार के प्रतिबंध को बरकरार रखने वाले कोर्ट के आदेश की वजह से अनुमति नहीं मिली. और, लकड़ियां बिना परीक्षा दिए ही लौट गईं. लड़कियों की इस हरकत के बाद हिजाब को लेकर बहस फिर से तेज है. एक वर्ग भले ही इस बात को कह रहा हो कि इन दो लड़कियों के कारनामे ने हिजाब के भूत को फिर जगाया है. जो आने वाले वक़्त में कर्नाटक जैसे राज्य में समुदाय विषय के सामने इस लिए भी चुनौतियां खड़ी करेगा क्योंकि राज्य में चुनाव हैं. भले ही ये तर्क आ रहे हों और तमाम तरह की चीजों का जिक्र हो रहा हो. मगर जिस तरह का ये मामला है. यदि इस पर गौर किया जाए तो कई दिलचस्प तथ्य हैं जो निकल कर बाहर आ रहे हैं. कहने वाले कह सकते हैं कि, हिजाब का समर्थन कर इस तरह परीक्षा केंद्र से लौटकर भले ही लड़कियों ने हिजाब विवाद को वहीं ला दिया हो जहां से इसकी शुरुआत हुई थी लेकिन जो कुछ भी आलिया असदी और रेशम ने किया उससे समुदाय या उससे जुडी लड़कियों का कोई लेना देना ही नहीं है. अब मामला सिर्फ दो लड़कियों का है और पूरी लडाई ईगो और मजहब के घेरे में तब्दील होती दिखाई पड़ रही है. उपरोक्त बातें हम मुस्लिम समुदाय के समर्थन में नहीं कह रहे हैं. जो हमें दिख रहा है वो उसमें सच सिर्फ इतना है कि भले ही कर्नाटक में मुस्लिम लड़कियों ने अभी बीते दिनों हिजाब को लेकर खूब जमकर हंगामा किया हो. लेकिन, अभी एग्जाम हैं और अधिकांश लड़कियां पढ़ाई-लिखाई में लगी हैं. उन्हें भले ही एक एजेंडे के तहत बरगलाया गया हो लेकिन उनकी अपनी ज़िन्दगी का मकसद हैं जिसके लिए उन्होंने जी जान एक की हुई है. इन बातों के बाद जिक्र अगर आलिया और रेशम का हो तो मकसद तो इन दो लड़कियों का भी है लेकिन उस मकसद में कहीं दूर दूर तक पढ़ाई नहीं है. ये दोनों लड़कियां धर्म के साथ साथ राजनीति से प्रभावित हैं और अब जो कर रही हैं वो पूर्णतः पॉलिटिकल है और सस्ती लोकप्रियता और फैन फॉलोइंग पाने के लिए हैं. अगर इस बात को समझना हो तो हमें आलिया की ट्विटर टाइम लाइन का रुख करना चाहिए और इस बात को समझ लेना चाहिए कि पढ़ने लिखने की उम्र में राजनीति बुरी तरह से उनके दिमाग में घर कर गयी है.",politics
ऐसा रहा गृहमंत्री का मेगा इवेंट! अमित शाह भाषण देते रहे और शिवराज के मंत्री सोते रहे,"केंद्रीय गृहमंत्री अमित शाह के भोपाल दौरे के दौरान भाषण में शिवराज कैबिनेट के कई मंत्री घोड़े बेचकर सोते हुए दिखाई दिए. एक तरफ अमित शाह का भाषण चलता रहा तो वहीं दूसरी तरफ शिवराज के मंत्री गहरी नींद में सोते रहे. (amit shah mega event in bhopal) (ministers of shivraj cabinat caught napping) भोपाल। मध्यप्रदेश आए केंद्रीय गृह मंत्री अमित शाह के भाषण के दौरान एक अलग ही नजारा देखने को मिला. दरअसल, भाषण के दौरान शिवराज कैबिनेट के कई मंत्री सोते हुए दिखाई दिए, कई मंत्रियों को नींद तो इतनी गहरी थी कि उन्हें ये भी नहीं पता चला कि उनके बगल में बैठे साथी उन्हें उठाने की कोशिश कर रहे हैं. अब ऐसे में मंत्रियों की सोती तस्वीरें हर तरफ चर्चा का विषय बन रही है. (amit shah mega event in bhopal) (ministers of shivraj cabinat caught napping) इन मंत्रियों को आए गहरी नींद के झोकें: भोपाल में दोपहर करीब 3 बजे मंच पर अमित शाह ने वनग्राम समितियों को संबोधित किया, इस दौरान मंच के नीचे बैठे मंत्रियों को अमित शाह के भाषणों में दिलचस्पी दिखाई नहीं दी. खासतौर पर ऊर्जा मंत्री प्रदुम्न सिंह तोमर, धर्मस्व मंत्री ऊषा ठाकुर, पिछड़ा वर्ग के मंत्री रामखिलावन पटेल. ये सभी मंत्री गहरी नींद में सोते रहे और देश के गृहमंत्री वन ग्राम समितियों के लिए एलान करते रहे. इसके अलावा सबसे गहरी नींद तो राज्यमंत्री भारत सिंह कुशवाह की रही, वे तो कुर्सी पर चारों खाने चित होकर सोए हुए दिखाई दिए, हालांकि बाद में जब इस बात का पता चला कि उनकी सोते हुए तस्वीर कैमरे में कैद हो गई हैं, तो सभी चौकन्ना हो गए. अमित शाह के मेगा शो के जरिए भाजपा ने आदिवासी वोट बैंक को साधा, बोनस वितरण के साथ की कई अहम घोषणाएं जनता ने भी भाषण में नहीं ली दिलचस्पी :हैरान करने वाली बात है कि अमित शाह के कार्यक्रम को सुनने जब मंत्रियों की ही दिलचस्पी नहीं दिखी, तो फिर जनता की तो बात दूसरी. जनता को भी अमित शाह के भाषण में कोई खास दिलचस्पी नजर नहीं आई, यही वजह रही कि जनता भी भाषण के शुरु होेने के कुछ देर बाद जाने लगी. वहीं ड्यूटी दे रहे पुलिसकर्मी उन्हें बैठाते हुए नजर आए.",politics
"Bihar: तेजस्वी यादव की इफ्तार पार्टी में शामिल हुए CM नीतीश कुमार, चिराग पसवान और शाहनवाज हुसैन ने भी की शिरकत","बिहार के मुख्यमंत्री नीतीश कुमार (Nitish Kumar) शुक्रवार शाम राष्ट्रीय जनता दल (RJD) के नेता तेजस्वी यादव (Tejashwi Yadav) की दावत-ए-इफ्तार पार्टी (Iftar party) में शामिल हुए। लोजपा (रामविलास) के अध्यक्ष चिराग पासवान (Chirag Paswan) और राज्य के उद्योग मंत्री शाहनवाज हुसैन (Shahnawaz Hussain) भी पार्टी में शामिल हुए। बिहार में इन दिनों इफ्तार पार्टियां राजनीति का मुद्दा बन गई हैं, क्योंकि कई अलग-अलग राजनीतिक दलों के नेता एक-दूसरे पर बढ़त हासिल करने की कोशिश कर रहे हैं। विडंबना यह है कि केंद्रीय गृह मंत्री अमित शाह शनिवार से दो दिवसीय दौरे पर बिहार के दौरे पर जा रहे हैं। वह भोजपुर के जगदीशपुर में वीर कुंवर सिंह के विजयोत्सव कार्यक्रम में भी शामिल होंगे। Fooder Scam: डोरंडा कोषागार मामले में लालू प्रसाद यादव को झारखंड HC से मिली जमानत इस दौरान सबसे ज्यादा तिरंगा फहराने का रिकॉर्ड भी बनेगा। हालांकि, उनका सीएम से मिलने का कोई शेड्यूल नहीं है और इससे पहले नीतीश कुमार राबड़ी देवी के आवास पर पहुंचे हैं। 5 साल बाद RJD की इफ्तार पार्टी पांच साल के अंतराल के बाद राबड़ी देवी के आवास पर दावत-ए-इफ्तार का आयोजन किया गया। हाल ही में हुए बोचन उपचुनाव में पार्टी की जीत के बाद RJD लगातार नए राजनीतिक समीकरणों को समायोजित करने की कोशिश कर रही है। तेज प्रताप का अमित शाह को न्योता लालू, राबड़ी के बड़े बेटे तेज प्रताप ने भी आज की इफ्तार पार्टी के लिए गृह मंत्री अमित शाह को आमंत्रित किया था। तेजप्रताप ने अपने ट्विटर हैंडल पर निमंत्रण पत्र की फोटो शेयर करते हुए कहा था, ""रमजान के पावन अवसर पर, हम पवित्र भूमि पर 10 सर्कुलर रोड पर आयोजित दावत-ए-इफ्तार के लिए गृह मंत्री अमित शाह का हार्दिक स्वागत करते हैं। पाटलिपुत्र।""",politics
यूपीपीएल में विभिन्न पार्टियों के 24 नेता शामिल,"कोकराझार (असम), 22 अप्रैल (हि.स.)। बोड़ोलैंड टेरिटोरियल काउंसिल (बीटीसी) की सत्ताधारी पार्टी यूपीपीएल में शुक्रवार को एक पत्रकार समेत विभिन्न पार्टियों के 24 नेता एवं कार्यकर्ताओं सदस्यता ग्रहण की।  कोकराझार जिला शहर के युगमी भवन में बीटीसी के मुख्य कार्यकारी पार्षद एवं यूपीपीएल के अध्यक्ष प्रमोद बोड़ो कि अध्यक्षता आयोजित कार्यक्रम में कोकराझार के पूर्व पत्रकार हंती गिरी नार्जारी सहित 24 विभिन्न राजनीतिक दलों के नेता कार्यकर्ताओं ने औपचारिक रूप से यूपीपीएल की सदस्यता ग्रहण की। प्रमोद बोड़ो ने पार्टी में शामिल होने वाले सभी नये सदस्यों का स्वागत किया। सभी नये सदस्यों को अपने-अपने क्षेत्र में कार्यकर्ताओं के साथ मिलकर कार्य करने का आह्वान किया और जो भी समस्याएं हैं उसे भी आपसी समझ के साथ समाधान करने का आह्वान किया। यूपीपीएल अध्यक्ष ने भाजपा और यूपीपीएल सरकार द्वारा किये जा रहे विकास परक कार्यों के बारे में बताया। उन्होंने कहा कि अगले मई महीने में कार्यकर्ताओं के लिए पार्टी प्रशिक्षण और कौशल विकास पर प्रशिक्षित किया जाएगा। आज की सभा में कोकराझार जिला यूपीपीएल अध्यक्ष और कोकराझार पूर्वी क्षेत्र के विधायक लॉरेंस इस्लारी, यूपीपीएल के शीर्ष नेता एवं कार्यकर्ता उपस्थित थे। प्रमोद बोडो ने गुजरात के विधायक जिग्नेश मेवाणी की गिरफ्तारी पर मीडिया द्वारा पूछे गये सवाल के संबंध में कहा, हमारे पास हाथ नहीं है। कांग्रेस का हाथ है। हमारी पार्टी के पास ट्रैक्टर है और भाजपा के पास फूल है। उन्होंने एक तरह से कांग्रेस पर कटाक्ष किया। हिन्दुस्थान समाचार /किशोर/ अरविंद",politics
"बीजेपी की तारीफ के बाद बोले हार्दिक- मैं कांग्रेस नहीं छोड़ रहा, राहुल गांधी से कोई नाराजगी नहीं","अहमदाबाद, 22 अप्रैल:गुजरात कांग्रेस के कार्यकारी अध्यक्ष हार्दिक पटेल ने कहा है कि वो पार्टी नहीं छोड़ रहे हैं और ना ही किसी दूसरे राजनीतिक दल मे शामिल होने जा रहे हैं। शुक्रवार को भाजपा की तारीफ करने और कांग्रेस आलाकमान को निशाने पर लेने के कुछ घंटे बाद हार्दिक का ये बयान आया है। उन्होंने कहा कि मेरी नाराजगी राहुल गांधी से नहीं है ना ही मैं पार्टी छोड़कर कहीं जा रहा हूं। मेरी शिकायत ये है कि प्रदेश नेतृत्व और प्रभारी मेरे जैसे पार्टी के हजारों वफादार कार्यकर्ताओं की अनदेखी कर रहे हैं, जिससे कांग्रेस और गुजरात के भविष्य का नुकसान हो रहा है। हार्दिक पटेल ने शुक्रवार को कांग्रेस आलाकमान पर खुद को दरकिनार करने का आरोप लगाते हुए भाजपा के कामकाज करने के स्टाइल की तारीफ की थी। उन्होंने कहा कि बीजेपी में कुछ अच्छी बाते हैं, जिसे हमें स्वीकार करना चाहिए। बीजेपी ने हाल ही में कुछ राजनीतिक फैसले लिए हैं, हमें यह स्वीकारना होगा कि उन्हें ऐसे कदम उठाने की ताकत है। हम कम से कम इस सच्चाई को स्वीकार कर सकते हैं। अगर कांग्रेस गुजरात में मजबूत बनना चाहती है तो हमें निर्णय लेने के कौशल को बेहतर करना होगा और फैसले लेने की ताकत भी दिखानी होगी। हार्दिक लगातार ही कांग्रेस आलाकमान से नाराजगी जता रहे हैं। हाल ही में उन्होंने कहा था कि कांग्रेस में वो ऐसा महसूस कर रहे हैं, जैसे किसी दूल्हे की नसबंदी करा दी गई हो। बता दें कि 2019 के पहले कांग्रेस ज्वाइन करने वाले हार्दिक बीते कुछ समय से ऐसे बयान दे रहे हैं, जिससे लग रहा है कि वो कांग्रेस छोड़ सकते हैं। यूके की सांसद ने कहा- भारत में मुसलमानों पर हो रही हिंसा, नकवी बोले- आप इंडियाफोबिया की शिकार source: oneindia.com",politics
बंदरा में बाल संरक्षण समिति का गठन,"बंदरा। प्रखंड के मतलुपुर में शुक्रवार को बाल संरक्षण समिति का गठन बैठक किया गया। चाइल्डलाइन के समन्यवक आभा कुमारी की ओर से बच्चों के अधिकारों के संबंध में विस्तृत चर्चा की गई। बाल विवाह, बालश्रम और बाल व्यापार को रोकने के लिए चाइल्डलाइन के टॉल फ्री नम्बर 10984 पर सूचना देने को कहा गया। मौके पर चाइल्डलाइन के शौरभ कुमार व रूपेश कुमार, ऐक्शन ऐड के प्रतिनिधि रामसुंदर राम, रंजीत पंडित आदि थे। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
भाजपा ने विकास और राष्ट्रवाद को आगे बढ़ाया: नड्डा,"शिमला, एजेंसी भाजपा अध्यक्ष जेपी नड्डा ने कहा कि देश की राजनीति अब बदल गई है। भाजपा समाज के सभी वर्गों को साथ लेकर विकास और राष्ट्रवाद को आगे बढ़ा रही है। उन्होंने आरोप लगाया कि कांग्रेस आज भी जातिवाद और भाई-भतीजावाद को बढ़ावा देकर सिर्फ वोट बैंक की राजनीति कर रही है।  जेपी नड्डा ने शुक्रवार को हिमाचल के नगरोटा बगवां में एक रैली के दौरान कहा कि हाल में चार राज्यों में हुए विधानसभा चुनावों के नतीजों से साफ हो गया है कि भाजपा विकास की राजनीति करती है। देश की जनता अब परिवारवाद से ऊपर उठकर विकासवाद को तरजीह दे रही है। उन्होंने प्रदेश की जनता से कहा कि अगर राज्य को विकास के पथ पर आगे ले जाना है तो भाजपा को फिर से सरकार बनाने का मौका देना होगा। पिछले पांच वर्षों में राज्य सरकार की कई योजनाओं से हिमाचल की सूरत बदली है। आज प्रदेश के हर गांव में बिजली और संपर्क मार्ग हैं। नड्डा ने कहा कि उत्तर प्रदेश में 37 साल के बाद कोई सरकार दोबारा सत्ता में आई है तो वह मुख्यमंत्री योगी आदित्यनाथ की सरकार है। उत्तर प्रदेश में भाजपा का वोट प्रतिशत भी बढ़ा है। इसी तरह उत्तराखंड में भी दोबारा भाजपा की सरकार बनी है। उन्होंने दावा किया कि हिमाचल में भी फिर से भाजपा की सरकार बनेगी। इससे पहले नड्डा ने मुख्यमंत्री जयराम ठाकुर के साथ नगरोटा बगवां से गांधी मैदान तक रोड शो भी किया। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"भाजपा शीर्ष नेतृत्व ने बंगाल इकाई को जारी की चेतावनी, घोष दिल्ली तलब","बंगाल भाजपा में नेताओं के बीच सार्वजनिक बयान थम नहीं रही है. यही वजह है कि भाजपा के केंद्रीय नेतृत्व ने अपनी पश्चिम बंगाल इकाई को तत्काल अंदरूनी कलह बंद करने की कड़ी चेतावनी जारी की है.  कोलकाता : भाजपा के केंद्रीय नेतृत्व ने अपनी पश्चिम बंगाल इकाई को तत्काल अंदरूनी कलह बंद करने की कड़ी चेतावनी जारी की है. पार्टी सूत्रों के अनुसार, केंद्रीय नेतृत्व ने स्पष्ट कर दिया है कि गुटबाजी को तत्काल रोका जाना चाहिए, खासकर केंद्रीय गृह मंत्री अमित शाह के पश्चिम बंगाल दौरे से पहले. इस बीच, भाजपा के राष्ट्रीय उपाध्यक्ष दिलीप घोष (Dilip Ghosh) को एक-दो दिन में दिल्ली तलब किया गया है. पता चला है कि गुरुवार को पश्चिम बंगाल भाजपा अध्यक्ष सुकांत मजूमदार (West Bengal BJP president Sukanta Majumder) के खिलाफ उनके द्वारा की गई टिप्पणी पर चर्चा करने के लिए उन्हें दिल्ली आने के लिए कहा गया है. भगवा खेमे के एक वर्ग को लगता है कि मजूमदार पर घोष की टिप्पणी केंद्रीय नेतृत्व को अच्छी नहीं लगी. लेकिन सवाल यह है कि बंगाल भाजपा के भीतर असंतोष बार-बार सार्वजनिक मंचों पर क्यों सामने आ रहा है? लड़ाई पार्टी के पुराने सदस्यों और नए लोगों के बीच है. बड़ा सवाल ये : खासा अनुभव होने के बावजूद सायंतनु बसु, राजू बनर्जी और प्रताप बनर्जी जैसे नेताओं को जिम्मेदारी क्यों नहीं दी जा रही है? तो क्या प्रदेश अध्यक्ष सुकांत मजूमदार पर अविश्वास है? क्या इसीलिए दिलीप घोष सुकांत मजूमदार के प्रति खुलकर अविश्वास जता रहे हैं? इन सवालों का कोई तत्काल जवाब नहीं है. भाजपा के प्रदेश अध्यक्ष सुकांत मजूमदार ने कहा कि किसी भी शिकायत के बारे में पार्टी को सूचित किया जाए न की मीडिया के सामने कहा जाए, इस संबंध में पार्टी के सभी नेताओं को व्हिप जारी किया जाएगा. उन्होंने यह भी कहा कि जो नेता सार्वजनिक रूप से पार्टी के मामलों के बारे में बात करेंगे उनके खिलाफ कार्रवाई की जाएगी. पढ़ें- बंगाल उपचुनाव : आसनसोल और बालीगंज में भाजपा की हार पर केंद्र ने मांगी रिपोर्ट",politics
"TOP 10 @9 PM: RJD की इफ्तार पार्टी में शामिल हुए CM नीतीश, जानें अब तक की 10 बड़ी खबरें","आरजेडी की इफ्तार पार्टी में सीएम नीतीश कुमार पहुंचे हैं. सीएम नीतीश कुमार के पहुंचने से पहले सुरक्षा में लगे गार्ड राबड़ी आवास पहुंचे थे. पूरे इलाके की जांच की गई थी 1. RJD की इफ्तार पार्टी में शामिल होने पहुंचे CM नीतीश कुमार आरजेडी की इफ्तार पार्टी में सीएम नीतीश कुमार पहुंचे हैं. सीएम नीतीश कुमार के पहुंचने से पहले सुरक्षा में लगे गार्ड राबड़ी आवास पहुंचे थे. पूरे इलाके की जांच की गई थी. पढ़ें रिपोर्ट.. 2. तेजस्वी बोले- 'सब जानते हैं कि लालू जी बाहर आएंगे तो बिहार की राजनीति में असर होगा' लालू प्रसाद यादव के छोटे बेटे और नेता प्रतिपक्ष तेजस्वी यादव ने पिता को बेल (lalu yadav bail) मिलने पर खुशी जताते हुए सभी लोगों को धन्यवाद दिया. उन्होंने कहा कि सभी जानते हैं कि लालू जी को फंसाया गया था. उनके बाहर आने से बिहार की राजनीति में इसका प्रभाव पड़ेगा, लेकिन फिलहाल हमारी चिंता उनके स्वास्थ्य को लेकर है. 3. सुशील मोदी के सुर में सुर मिला रहा JDU, बोले संजय झा- 'अनुभवी नेता हैं, उनकी बात पर गौर करेगा NDA' बोचहां उपचुनाव और विधान परिषद चुनाव (Bihar MLC Election Result) में एनडीए के खराब प्रदर्शन को लेकर सुशील मोदी ने ट्वीट कर एनडीए नेतृत्व को विचार करने की नसीहत दे डाली थी. इसके समर्थन में मंत्री संजय झा नजर आए. उन्होंने कहा कि सुशील मोदी अनुभवी नेता हैं और अगर कुछ इशारा दे रहे हैं तो इस पर एनडीए गंभीरता से जरूर विचार करेगा.  4. RJD की इफ्तार पार्टी: CM नीतीश के शामिल होने पर बोले शाहनवाज- 'इसे राजनीतिक रंग देने की जरूरत नहीं' 5.तेजस्वी ने LJPR के प्रदेश अध्यक्ष राजू तिवारी से पूछा- कब होगी बड़े भाई चिराग पासवान की शादी? 6. पटना में मोबाइल पर बात कर रही महिला मैनहोल में गिरी, वीडियो देख सिहर उठेंगे आप पटना सिटी के आलमगंज थाना क्षेत्र के जल्ला रोड से गुजर रही महिला सीवर के मैनहोल में गिर गई. इस पूरी घटना का सीसीटीवी फुटेज भी सामने आया है. स्थानीय लोगों ने इस घटना के बाद पटना नगर निगम (Patna Municipal Corporation) पर लापरवाही का आरोप लगाया है. पढ़ें पूरी खबर.. 7.ऑस्ट्रेलिया की लड़की को भा गए 'बिहार के लाला..', मेलबर्न में हुई मोहब्बत.. बक्सर में रचायी शादी सात समंदर पार (Love story of Australian bride and bihari groom) ऑस्ट्रेलिया से आयी विक्टोरिया ने बक्सर के जय प्रकाश यादव से शादी की है. यहां हिंदू रीति रिवाज से दोनों की शादी हुई. 2019 से दोनों में प्यार है. विक्टोरिया आस्ट्रेलिया में शिक्षिका हैं. वहीं जय प्रकाश एमएस सिविल इंजीनियर हैं. पढ़ें पूरी रिपोर्ट.. 8. सूद के पैसे के लिए महिला ने नाबालिग को शख्स को सौंपा.. गर्भवती होने के बाद खुला मामला, कोर्ट ने दोनों को सुनाई उम्रकैद की सजा 9. जिग्नेश मेवाणी की गिरफ्तारी पर बोले कांग्रेस विधायक- 'ये कोई राजतंत्र नहीं है, लोकतंत्र का घोंटा जा रहा है गला' गुजरात के विधायक जिग्नेश मेवाणी को असम पुलिस की ओर से गिरफ्तारी के मुद्दे पर बिहार से कांग्रेस विधायक राजेश राम ने तीखी प्रतिक्रिया दी है. राजेश राम ने कहा कि असम पुलिस की ओर से जिग्नेश मेवाणी की गिरफ्तारी गलत है और यह निंदनीय ( Bihar MLA Rajesh Ram Condemn Action Against Jignesh Mevani) है. 10. बिहार में बढ़ रहा है HIV का संक्रमण, समलैंगिकता बन रहा AIDS का बड़ा कारण",politics
उत्तराखंड की 10 बड़ी खबरें @9PM,"उत्तराखंड में बारिश ने दी राहत. अजय भट्ट ने रेल मंत्री को लिखा पत्र. उत्तराखंड में बिजली कटौती पर भड़के CM धामी. देहरादून हाफ मैराथन 24 अप्रैल को होगी आयोजित. बदरी विशाल के लिए सुहागिन महिलाओं ने निकाला तिल का तेल. पढ़िए रात 9 बजे तक की 10 बड़ी खबरें... 1. उत्तराखंड में बारिश ने दी राहत, जंगलों में लगी आग हुई शांत उत्तराखंड के उत्तरकाशी जिले में वनाग्नि से धधक रहे जंगलों को बारिश ने राहत दी है. बारिश के बाद जंगलों में लगी आग शांत हो गई है. इसी के साथ लोगों को गर्मी से भी राहत मिली है. बारिश के बाद उत्तरकाशी में तापमान 5 से 7 डिग्री तक गिर गया है. 2. अजय भट्ट ने रेल मंत्री को लिखा पत्र, काठगोदाम-देहरादून लिंक एक्सप्रेस डेली चलाने की मांग केंद्रीय रक्षा एवं पर्यटन राज्य मंत्री अजय भट्ट ने काठगोदाम-देहरादून लिंक एक्सप्रेस को पूरे सप्ताह रोजाना संचालित किए जाने को लेकर केंद्रीय रेल मंत्री अश्विनी वैष्णव को पत्र लिखा है. केंद्रीय मंत्री अजय भट्ट ने काठगोदाम से देहरादून चलने वाली काठगोदाम-देहरादून लिंक एक्सप्रेस को पूरे सप्ताह चलाने का आग्रह किया है. 3. उत्तराखंड में बिजली कटौती पर भड़के CM धामी, अधिकारियों से मांगा जवाब प्रदेश में बिजली कटौती पर सीएम धामी ने सचिवालय में ऊर्जा विभाग के अधिकारियों के साथ बैठक ली. बैठक में सीएम धामी ने अधिक बिजली कटौती पर गहरी नाराजगी व्यक्त करते हुए अधिकारियों को सख्त निर्देश दिए कि जल्द से जल्द बिजली संकट का समाधान निकाला जाए. 4. उत्तराखंड में मिले 11 नए कोरोना संक्रमित, 53 एक्टिव केस उत्तराखंड में कोरोना संक्रमण की रफ्तार लगातार कम होती जा रही है. बीते 24 घंटे में 11 नए कोरोना मरीज मिले हैं. जबकि, 1 मरीज ने कोरोना को मात दी है. प्रदेश में 6 जिले कोरोना मुक्त हो गए हैं. 5. देहरादून हाफ मैराथन 24 अप्रैल को होगी आयोजित, जल्द ऑनलाइन कराएं रजिस्ट्रेशन देहरादून हाफ मैराथन को तीन कैटेगरी में बांटा जाएगा. जिसमें 21 किमी, 10 किमी और 5 किमी शामिल है. इस अवसर पर संबंधित श्रेणियों के विजेताओं को ट्रॉफी और प्रमाण-पत्र से सम्मानित किया जाएगा. थ्रिल जोन एक ऐसा संगठन है, जो मैराथन और व्यापक प्रशिक्षण के माध्यम से दौड़ने को एक गंभीर खेल के रूप में स्थापित करने की दिशा में काम करता है. 6. एम्स ऋषिकेश में 4.41 करोड़ का घोटाला, CBI ने 5 अधिकारियों समेत 8 लोगों पर किया मुकदमा 7. बदरी विशाल के लिए सुहागिन महिलाओं ने निकाला तिल का तेल, देखें तस्वीरें 8. बिना अनुशासन समिति कैसे होंगे कांग्रेस में शिकायतों के निपटारे, बागियों को लेकर बैकफुट पर अध्यक्ष उत्तराखंड कांग्रेस में एक तरफ पार्टी नेताओं के बीच द्वंद चल रहा है तो दूसरी तरफ प्रदेश में कांग्रेस के पास अनुशासन समिति ही अस्तित्व में नहीं है. करीब 1 साल पहले उत्तराखंड कांग्रेस अनुशासन समिति के अध्यक्ष प्रमोद कुमार के निधन के बाद से ही समिति अस्तित्व में नहीं है. उधर, विधानसभा चुनाव में कांग्रेस को मिली करारी हार के बाद पार्टी के भीतर अंतर्द्वंद तेज हो गया है. पूर्व मुख्यमंत्री हरीश रावत तक पर टिकट बेचने के आरोप रंजीत रावत लगा चुके हैं. 9. कोटद्वार नगर निगम बना राजनीति का अखाड़ा, ऋतु खंडूड़ी के आश्वासन पर पार्षदों का धरना खत्म कोटद्वार में बीजेपी पार्षद नगर निगम के मेयर और नगर आयुक्त पर गंभीर आरोप लगाते हुए दो दिन से धरना पर बैठे थे. आज कोटद्वार विधायक ऋतु खंडूड़ी ने धरना स्थल पहुंचकर उनकी मांगों पर कार्रवाई करने का आश्वासन दिया. जिसके बाद पार्षदों ने धरना स्थगित किया. 10.हरिद्वार बनेगा सुंदर और व्यवस्थित, डीएम ने ली महत्वपूर्ण बैठक हरिद्वार को सुंदर और सुव्यवस्थित बनाने के लिए डीएम ने एक महत्वपूर्ण बैठक की. इस बैठक में हर वर्ग के लोगों के सुझाव लिए गए. साथ ही हरिद्वार विकास परिषद का गठन किए जाने पर चर्चा हुई. हरिद्वार विकास परिषद का मुख्य उद्देश्य शहर की तमाम समस्याओं के साथ-साथ शहर के सौंदर्यीकरण और समग्र विकास करना होगा.",politics
रांची विश्वविद्यालय के सिंडिकेट की बैठक आज,"रांची, प्रमुख संवाददाता। रांची विश्वविद्यालय के सिंडिकेट की बैठक शनिवार को कुलपति डॉ कामिनी कुमार की अध्यक्षता में कुलपति सभागार में दोपहर 3.00 बजे से होगी। इसमें जेपीएससी की अनुशंसा पर शिक्षकों की प्रोन्नति व कंकरेंस (सहमति) को घटनोत्तर स्वीकृति प्रदान की जाएगी। साथ ही, वित्त समिति, एकेडेमिक काउंसिल की बैठक में लिए गए निर्णय को संपुष्ट किया जाएगा। इसके अलावा अगले मई में होनेवाली सीनेट की बैठक की स्वीकृति पर विचार किया जाएगा। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
बीजेपी की धर्म-जाति आधारित सर्वे पर छत्तीसगढ़ में सियासी संग्राम,"छत्तीसगढ़ में धर्म और जाति आधारित सर्वे को लेकर सियासत तेज हो गई है. जाति और धर्म के आधार पर सर्वे को लेकर सांसद सुनील सोनी ने कहा कि बीजेपी इस सर्वे से यह पता करना चाह रही है कि, किस वर्ग के लोगों को सरकारी योजनाओं का कितना लाभ मिला है. दूसरी तरफ सीएम बघेल ने इस सर्वे को लेकर बीजेपी पर हमला बोला. सीएम ने कहा कि बीजेपी विधायकों के बाद अब इस सर्वे से अपने सांसदों का टिकट काटने जा रही है. रायपुर: छत्तीसगढ़ में बीजेपी की धर्म और जाति आधारित सर्वे पर घमासान छिड़ गया है. एक तरफ कांग्रेस इस मुद्दे पर बीजेपी को घेर रही है. सीएम भूपेश बघेल ने बीजेपी के इस सर्वे पर निशाना साधते हुए कहा कि बीजेपी अब छत्तीसगढ़ में अपने विधायकों और सांसदों के टिकट को काटने की तैयारी कर रही है. जबकि बीजेपी ने इस सर्वे को लेकर अलग तर्क दिया है. बीजेपी का कहना है कि इस सर्वे से हम यह पता करेंगे के कि किस वर्ग के लोगों को सरकारी योजनाओं का कितना लाभ मिला है. कांग्रेस के इस विरोध पर बीजेपी ने पलटवार किया है. बीजेपी सांसद सुनील सोनी ने कांग्रेस पर माहौल बिगाड़ने का आरोप लगाया है. माहौल बिगाड़ रही कांग्रेस: धर्म के आधार पर सर्वे और कांग्रेस के आरोपों पर सुनील सोनी ने कहा कि जाति और धर्म के आधार पर सर्वे करने का मकसद यही है कि हम यह पता करेंगे की किस व्यक्ति को सरकारी योजनाओं का कितना लाभ मिला? इसकी जानकारी जुटाई जाएगी. हम चाहते हैं कि बाबा साहब अंबेडकर की व्यवस्था पर काम हो, लोगों को न्याय मिले. साम्प्रदायिकता का आरोप लगाकर कांग्रेस छत्तीसगढ़ में माहौल को बिगाड़ने की कोशिश कर रही है. कांग्रेस शिष्टाचार भूली: सांसद सुनील सोनी ने केंद्रीय मंत्री नितिन गडकरी के दौरे को लेकर कहा कि हाईवे और सड़कों के शिलान्यास में सिर्फ मुख्यमंत्री की तस्वीर लगाई गई थी.केंद्रीय मंत्री की तस्वीर तक नहीं लगाई गई. नितिन गडकरी के स्वागत में सामान्य शिष्टाचार भी नहीं अपनाया गया. यहां तक कि एयरपोर्ट पर कोई मंत्री को रिसीव करने तक नहीं पहुंचा. सुनील सोनी ने कांग्रेस पर शिष्टाचार भूलने का आरोप लगाया. यह भी पढ़ें: एथेनॉल को लेकर सीएम बघेल का बयान, तीन साल पहले ही भेज चुके हैं प्लान बीजेपी में टिकट बंटवारे को लेकर कांग्रेस न सोचे: सांसद सुनील सोनी ने कहा कि बीजेपी में किसको टिकट मिलेगा, किसकी टिकट कटेगी. इसकी चिंता कांग्रेस न करे. जैसी स्थिति कांग्रेस की सरकार में हो गई है. कांग्रेस जिसे भी टिकट देगी. उसका हारना तय है. अपराधियों को लगने लगा है कि उनकी सरकार है. वहीं, छत्तीसगढ़ में एथेनॉल प्लांट की अनुमति के पेच और सरकारी योजनाएं लागू करने को लेकर उन्होंने कहा कि एथेनॉल प्लांट को लेकर कोई काम नहीं हुआ है. राज्य सरकार इस पर भ्रम फैला रही है. केंद्र से अनुमति को लेकर नितिन गडकरी से मुख्यमंत्री की व्यक्तिगत बातचीत भी हुई है. सरकार भ्रम फैलाने के बजाय काम करे तो बेहतर है.",politics
"12वीं की बोर्ड परीक्षा में आए कांग्रेस से संबंधित आधा दर्जन प्रश्न तो गरमा गई राजनीति, भाजपा बोली- सस्पेंड हो पेपर सेट करने वाला टीचर","राजस्थान की कांग्रेस सरकार एक बार फिर भाजपा के निशाने पर है. मामला 12वीं कक्षा की बोर्ड परीक्षा में आए राजनीतिक विज्ञान के प्रश्नपत्र का है. जिसमें एक दो नहीं पूरे 6 सवाल ऐसे थे, जो कांग्रेस से संबंधित थे. गौरतलब है कि राज्य में कांग्रेस पार्टी की सरकार है. ऐसे में पार्टी विशेष से संबंधित आधा दर्जन प्रश्न आ जाने के बाद से अब इस पर राजनीति शुरू हो गई है. जिसमें भाजपा ने कांग्रेस सरकार पर हमला बोलते कहा कि इसमें छह प्रश्नों का उद्देश्य राजस्थान में सत्तारूढ़ दल का महिमामंडन करना था. भाजपा के प्रदेश अध्यक्ष सतीश पूनिया ने उदयपुर में कहा कि यह नई पीढ़ी को गुमराह करने का प्रयास हो सकता है क्योंकि उसे कांग्रेस का इतिहास नहीं पता है. उन्होंने कहा कि राजनीति विज्ञान के लिए 12वीं बोर्ड परीक्षा के प्रश्न पत्र में छह प्रश्न कांग्रेस से संबंधित थे, जिसमें पार्टी का महिमामंडन करने का असफल प्रयास किया गया था. भाजपा ने शिक्षण संस्थानों के राजनीतिकरण का आरोप लगाते हुए प्रश्न पत्र सेट करने वाले को निलंबित करने की मांग की. सतीश पूनिया ने कहा कि प्रश्न पत्र में पूछा गया, ""1971 का आम चुनाव कांग्रेस की पुन: स्थापना के लिए एक चुनाव साबित हुआ. इस बयान की व्याख्या करें"" और ""गरीबी हटाओ का नारा किसने दिया"". राजस्थान भाजपा अध्यक्ष ने कहा कि अन्य सवालों में, 'एक सामाजिक और वैचारिक गठबंधन के रूप में कांग्रेस पर संक्षेप में चर्चा करें', '1984 के लोकसभा चुनावों में कांग्रेस ने कितनी सीटें जीतीं', 'भारत में पहले तीन आम चुनावों में किस पार्टी का दबदबा था' और 'किस परिस्थितियों में कांग्रेस ने 1967 का आम चुनाव लड़ा और उसे क्या जनादेश मिला' शामिल हैं.' देखें प्रश्न पत्र  'कांग्रेस को अपने कारनामे भी बताने चाहिएं' भाजपा नेता सतीश पूनिया ने कहा, 'कांग्रेस को बताना चाहिए कि देश में आपातकाल किसने लगाया, किसने अनुच्छेद 356 का 100 से अधिक बार दुरुपयोग किया, कौन 1984 में सिख विरोधी दंगों के दोषी थे.' पूनिया ने आरोप लगाया, 'यह वही कांग्रेस है जो अकबर को महान कहती है लेकिन महाराणा प्रताप की महानता का महिमामंडन नहीं करती है.' भाजपा ने कहा, कम्युनिस्ट पार्टी से जुड़ा एक सवाल भी पूछा गया- 'किस आधार पर भाकपा का बंटवारा हुआ.' उसने कहा कि एक और सवाल था, 'बसपा के संस्थापक कौन थे.' वहीं, आरोपों पर प्रतिक्रिया देते हुए, राज्य के शिक्षा मंत्री बी डी कल्ला ने कहा कि सरकार द्वारा सवालों का चयन नहीं किया गया था. उन्होंने कहा कि बोर्ड एक स्वायत्त निकाय है. पेपर तय करने वाले विशेषज्ञ की पहचान गोपनीय रखी जाती है. वहीं, भाजपा विधायक एवं प्रवक्ता राम लाल शर्मा ने कहा कि यह दुर्भाग्य रहा कि राज्य सरकार बच्चों को कांग्रेस का इतिहास सिखाने का काम कर रही है. उन्होंने कहा कि भाजपा की मांग है कि इस तरह के प्रश्न तैयार करने वाले किसी भी संस्था प्रमुख या शिक्षक को तत्काल निलंबित किया जाए. (इनपुट-एजेंसी)",politics
"अब राजस्थान के रास्ते राज्यसभा जाएंगी प्रियंका गांधी, पति रॉबर्ट वाड्रा को भी मिलेगा मौका, कांग्रेस कर रही तैयारी","नई दिल्ली: कांग्रेस पार्टी उत्तर प्रदेश प्रभारी प्रियंका गांधी वाड्रा को राज्यसभा भेजने की तैयारी कर रही है. कांग्रेस पार्टी में राजस्थान में राज्यसभा चुनावों की तैयारियां शुरू हो चुकी हैं. प्रदेश में राज्यसभा की 10 सीटों में से 4 सीटों के लिए चुनाव होने वाले हैं, जोकि आगामी 4 जुलाई को खाली होने वाली हैं. ऐसे में कांग्रेस पार्टी उपयुक्त चेहरे की तलाश कर रही है. पार्टी अब तक जिन नामों पर विचार कर रही है, उनमें प्रियंका गांधी वाड्रा के साथ-साथ उनके पति रॉबर्ट वाड्रा, पूर्व वित्तमंत्री पी चिदंबरम के नाम पर विचार किया जा रहा है. हालांकि जिन सीटों पर चुनाव हो रहे हैं. कांग्रेस की तरह से एक नाम सबसे ज्यादा चौंका देने वाला है और वो नाम है पार्टी महासचिव प्रियंका गांधी वाड्रा का. इन सभी चारों सीटों पर फिलहाल भाजपा का कब्जा है लेकिन पार्टी को चुनाव में नुकसान होने वाला है. साल 2018 में राजस्थान की बदलती हुई सत्ता के चलते इन 4 में से 3 सीटों में ये साफ है. 4 में से 2 सीटें कांग्रेस को तो एक भाजपा को मिलने की पूरी संभावना है लेकिन एक सीट किसके पाले में जाती है, ये साफ नहीं है. खासबात ये है कि प्रियंका गांधी वाड्रा के राजस्थान के रास्ते राज्यसभा जाने से अशोक गहलोत और सचिन पायलट के बीच की दूरी जरूरत थोड़ी कम हो सकती है. हाल ही में कांग्रेस अध्यक्षा सोनिया गांधी की सचिन पायलट से मुलाकात के 3 घंटे मुलाकात की थी जिसके बाद सचिन ने कहा कि 2 साल पुरानी कमेटी को लेकर उनकी कांग्रेस अध्यक्ष से चर्चा हुई. जिसके कई राजनीतिक मायने निकाले जा रहे हैं. हालांकि ये भी कहा जा रहा है कि राजनीतिक गलियारों में चर्चा तो यह है कि रॉबर्ट वाड्रा को कांग्रेस पार्टी छत्तीसगढ़ के रास्ते भी राज्यसभा भेज सकती है. क्योंकि छत्तीसगढ़ की 2 सीटों के लिए चुनाव होने वाला है.",politics
"इफ्तार की दावत में राबड़ी देवी के आवास पहुंचे नीतीश कुमार, तेजस्वी यादव की पत्नी राजश्री यादव ने पैर छूकर लिया आशीर्वाद","Highlights बिहार के मुख्यमंत्री नीतीश कुमार राजद की ओर से आयोजित दावत-ए-इफ्तार में शामिल हुए इफ्तार में शामिल होने के लिए मुख्यमंत्री नीतीश कुमार पैदल ही राबड़ी देवी के आवास पर पहुंचे नीतीश कुमार के अलावा इफ्तार में शाहनवाज हुसैन और चिराग पासवान समेत कई नेता शामिल हुए पटना: बिहार के मुख्यमंत्री नीतीश कुमार राष्ट्रीय जनता दल की ओर से आयोजित दावत-ए-इफ्तार में शामिल हुए। करीब चार साल के बाद पहली बार ऐसा मौका आया जब सीएम नीतीश कुमार राबड़ी देवी के आवास पर आयोजित दावत-ए-इफ्तार में शामिल हुए हैं। राजद के बुलावे पर इफ्तार में शामिल होने के लिए मुख्यमंत्री नीतीश कुमार अपने आवास से पैदल ही निकलकर राबड़ी देवी के आवास पर पहुंचे। जहां लालू यादव के दोनों बेटों तेजस्वी यादव और तेजप्रताप सहित पार्टी के कई अन्य वरिष्ठ नेताओं ने उनका स्वागत किया। मालूम हो कि लालू यादव की पार्टी राजद हर साल रमजान के महीने में इफ्तार दावत का आयोजन करती है। हर बार की तरह इस बार भी पार्टी की ओर से इफ्तार की जोरदार तैयारी की गई थी। इस मौके पर मुख्यमंत्री नीतीश कुमार, राबडी देवी, तेजस्वी यादव, तेजप्रताप यादव, मीसा भारती राजश्री यादव, सैय्यद शाहनवाज हुसैन, चिराग पासवान समेत कई दलों के नेता एक जगह इकट्ठा हुए। बताया जा रहा है कि नेताओं के अलावा इफ्तार पार्टी में भारी संख्या में रोजेदार भी शामिल हुए। इससे पहले मुख्यमंत्री नीतीश कुमार पिछली बार तेजप्रताप यादव की शादी में शामिल होने के लिए लालू परिवार के कार्यक्रम में पहुंचे थे और अब तेजप्रताप की शादी के बाद मुख्यमंत्री सीधे आज राजद की इफ्तार पार्टी में शामिल हुए हैं। इस मौके पर तेजस्वी यादव की पत्नी राजश्री यादव ने मुख्यमंत्री नीतीश कुमार का पैर छूकर आशीर्वाद लिया। नीतीश कुमार के आने से लालू परिवार में आज बेहद खुशी का माहौल देखा गया। आज ही राजद प्रमुख लालू प्रसाद यादव को रांची हाईकोर्ट से जमानत भी मिली है। उल्लेखनीय है कि साल 2015 में लालू-नीतीश ने मिलकर राज्य में चुनाव लड़ा था और नीतीश के नेतृत्व में सरकार बनी थी। तब तेजस्वी यादव उप मुख्यमंत्री बने थे। हालांकि बाद में नीतीश कुमार ने पाला बदल लिया था और राजद छोड़कर भाजपा के पाले में चले गये थे। उसके पहले मकर संक्रांति के मौके पर नीतीश कुमार और लालू यादव की तस्वीर सामने आई थी, जिसमें दोनों साथ बैठकर दही-चूड़ा खा रहे थे। हालांकि लालू से अलग होकर भाजपा से मिलने के बाद नीतीश कुमार का राबड़ी देवी के आवास में जाना नहीं हुआ था लेकिन कई वर्षों के बाद नीतीश कुमार का अब इफ्तार के बहाने राबड़ी आवास जाने का राजनीतिक मायने भी निकाले जा रहे हैं। नीतीश के राबड़ी आवास पर जाने की बात इसलिए भी चर्चा में है क्योंकि लंबे अर्से बाद भाजपा के दिग्गज नेता और गृह मंत्री अमित शाह बिहार के दौरे पर आ रहे हैं। वहीं राजद प्रमुख लालू प्रसाद यादव को जमानत मिलने पर प्रतिक्रिया व्यक्त करते हुए तेजस्वी यादव ने कहा कि यह न्यायिक प्रक्रिया है, कानून में जमानत की भी व्यवस्था है। हमलोगों ने पहले ही जमानत के लिए अपील किया था। जिसपर बहस भी हुई थी। चूंकि हमारा पक्ष मजबूत था इसलिए कोर्ट ने लालू जी को जमानत दी है। लालू प्रसाद जी को बेल मिलने से सब लोग खुश हैं। उन्होंने कहा कि इफ्तार के मौके पर राजद की दुआ कबूल हुई है।",politics
"शिवसेना सांसद संजय राउत की रैली के लिए की गई बिजली चोरी, महाराष्ट्र के विद्युत मंत्री ने कहा- चोरों पर होगी कार्रवाई","एक तरफ महाराष्ट्र (Maharashtra) के लोग एक महीने से बिजली उत्पादन कम होने के कारण लगातार बिजली कटौती और लोड शेडिंग का सामना कर रहे हैं, वहीं शिवसेना सांसद संजय राउत (Shiv Sena MP Sanjay Raut) ने रैली के लिए बिजली चोरी कर डाली। राउत ने 21 अप्रैल 2022 को नागपुर में इस रैली का आयोजन किया गया था। नागपुर महाराष्ट्र के महा विकास अघाड़ी सरकार (MVA Government) में बिजली मंत्री नितिन राउत का गृहनगर है। लोकसत्ता की एक रिपोर्ट के अनुसार, बिजली की माँग की तुलना में आपूर्ति में अंतर के कारण राज्य में कई स्थानों पर लोड शेडिंग चल रही है। महाराष्ट्र में लू की स्थिति है, ऐसे में लोड शेडिंग के कारण लोगों को काफी दिक्कतों का सामना करना पड़ रहा है। एक तरफ आम जनता में बिजली कटौती को लेकर आक्रोश है, तो दूसरी ओर यह बात सामने आई है कि 21 अप्रैल 2022 को चोरी की बिजली का उपयोग कर राज्य के ऊर्जा मंत्री डॉ. नितिन राउत के गृहनगर नागपुर में शिवसेना नेता संजय राउत की एक रैली आयोजित की गई थी। MSEDCL की आपूर्ति लाइनों पर ऐसे हुक लगाए गए थे। (फोटो साभार: लोकसत्ता) गुरुवार (21 अप्रैल 2022) को डॉ. नितिन राउत (Dr. Nitin Raut) ने कहा था कि राज्य में कोयले की कमी से बिजली उत्पादन प्रभावित हुआ है और लोड शेडिंग केवल उन्हीं क्षेत्रों में हो रही है, जहाँ बिजली की अधिक हानि और बिजली की चोरी होती है। उन्होंने यह भी दावा किया था कि महाराष्ट्र राज्य विद्युत वितरण कंपनी लिमिटेड (MSEDCL) बिजली चोरी के खिलाफ सख्त कार्रवाई करेगी। उनके यह बयान देने के चंद घंटों के भीतर ही नागपुर के गजानन नगर इलाके में चोरी की बिजली का इस्तेमाल कर शिवसेना नेता संजय राउत की बैठक आयोजित की गई। बैठक के लिए रोशनी के साथ-साथ अन्य चीजों के लिए बिजली सीधे MSEDL के पावर चैनल से गुप्त तरीके से ले लिया गया। इसलिए, महाराष्ट्र में लोग सोच रहे हैं कि MSEDCL इस मामले में किसके खिलाफ कार्रवाई करेगा, क्योंकि बिजली मंत्री डॉ. नितिन राउत पहले बिजली चोरी करने वालों पर कार्रवाई की बात कह चुके हैं। चोरी की बिजली से मंच को रोशन किया गया। (फोटो साभार: लोकसत्ता) नागपुर शहर के शिवसेना प्रमुख नितिन तिवारी ने कहा, ""बैठक के पीछे गजानन महाराज का मंदिर था। हमने वहाँ के निदेशक की अनुमति से बिजली की आपूर्ति ली थी। हमने इस बारे में जाँच की है कि क्या सजावट का काम करने वाला व्यक्ति MSEDL आपूर्ति लाइनों से गलत तरीके से हैलोजन लैंप कनेक्शन लिया है। हमने कोई बिजली चोरी नहीं की है।” MSEDCL के जनसंपर्क अधिकारी प्रवीण स्टूल ने कहा, ""MSEDCL के संबंधित अधिकारियों ने मामले को गंभीरता से लिया है और तत्काल जाँच के आदेश दिए हैं। शाम तक रिपोर्ट आने पर किसी के भी दोषी पाए जाने पर नियमानुसार कार्रवाई की जाएगी।” इस संबंध में मीडिया द्वारा पूछे जाने पर संजय राउत ने कहा, “मुझे यह भी पता चला कि बिजली चोरी हो गई है। हम पार्टी के भीतर एक कमेटी बनाएँगे और जाँच कराएँगे।”",politics
"राजेन्‍द्र नगर व‍िधानसभा उप-चुनाव में जुटी BJP, इस MLA को बनाया प्रभारी","नई द‍िल्‍ली. द‍िल्‍ली में इस साल अप्रैल-मई माह में होने वाले द‍िल्‍ली नगर न‍िगम चुनाव (MCD Elections-2022) फ‍िलहाल टल गए हैं. लेक‍िन द‍िल्‍ली व‍िधानसभा की राजेन्‍द्र नगर व‍िधानसभा सीट (Rajender Nagar Assembly Seat) पर उप-चुनाव होने जा रहा है. इस सीट से आम आदमी पार्टी (Aam Aadmi Party) के व‍िधायक राघव चड्डा को पंजाब से राज्‍यसभा के सदस्‍य न‍िर्वाच‍ित क‍िया गया है. इस वजह से उनके व‍िधानसभा की सदस्‍यता से इस्‍तीफा देने के बाद यह सीट खाली हो गई है. राजेन्‍द्र नगर व‍िधानसभा सीट पर होने वाले उप-चुनाव (Assembly Bypoll) को लेकर अब भाजपा ने तैयार‍ियां शुरू कर दी हैं. हालांक‍ि अभी यह तय नहीं हो पाया है क‍ि इस सीट पर चुनाव कब करवाए जाएंगे. लेक‍िन पार्टियों ने अपना दमखम द‍िखाना शुरू कर द‍िया है. वैसे सीट खाली के होने के छह माह के भीतर उप-चुनाव कराया जाना आवश्‍यक होता है. ं: Delhi MCD Elections 2022: द‍िल्‍ली में फ‍िलहाल नहीं होंगे MCD चुनाव, राज्‍य चुनाव आयोग ने लगाई सभी तैयार‍ियों पर रोक द‍िल्‍ली प्रदेश भाजपा के प्रदेश अध्‍यक्ष आदेश गुप्‍ता ने राजेन्‍द्र नगर व‍िधानसभा सीट पर आगामी उप-चुनाव को लेकर संगठनात्‍मक न‍ियुक्‍ति‍यां की हैं. इस सीट पर व‍िधानसभा और वार्ड प्रभारी के अलावा सह-प्रभारी भी न‍ियुक्‍त क‍िए गए हैं. व‍िधानसभा प्रभारी के रूप में घोंडा से व‍िधायक अजय महावर को न‍ियुक्‍त करने की घोषणा की है. वहीं व‍िधानसभा के तीन वार्डों राजेन्‍द्र नगर में महेन्‍द्र नागपाल, इंद्रपुरी वार्ड गजेन्‍द्र यादव, नारायणा वार्ड में जयप्रकाश (जेपी) को प्रभारी और ऋचा पांडे म‍िश्रा को सह-प्रभारी न‍ियुक्‍त क‍िया गया है. इन सभी की न‍ियुक्‍त‍ि तत्‍काल प्रभाव से प्रभावी की गई हैं. उधर, आम आदमी पार्टी भी इस सीट पर पुन: कब्‍जा करने के ल‍िए पूरी ताकत झोंकेगी. आम आदमी पार्टी के ल‍िए इस सीट से जीत दर्ज करना उसकी साख का बरकरार रखेगा. वहीं, अगर भाजपा इस सीट पर अपनी जीत दर्ज करती है तो उसके ल‍िए द‍िल्‍ली की राजनीत‍ि में एक अच्‍छा संकेत म‍िलेगा. हालांक‍ि आम आदमी पार्टी भी क्षेत्र में लगातार प्रचार प्रसार और जनसंपर्क में जुटी हुई है. इस सीट पर 2015 और 2020 के दोनों चुनावों को लगातार आम आदमी पार्टी जीतती आई है. 2013 में यह सीट भाजपा के आरपी स‍िंह ने जीती थी.",politics
"अमित शाह ने किया भोपाल में रोड शो, तेंदुपत्ता संग्राहकों के सम्मेलन को किया संबोधित","इंडिया न्यूज़, भापोल: केंद्रीय गृहमंत्री अमित शाह के रोड शो पर मध्य प्रदेश की राजधानी भोपाल में मुस्लिम महिलाओं ने भी फूल बरसाए। लिंक रोड नंबर दो से भाजपा कार्यालय तक दो किमी लंबा रोड शो रहा। पेपर ब्लास्टर गन से फूल बरसाए गए। कश्मीरी पंडितों ने भी शाह का स्वागत किया। बीजेपी कार्यालय पहुंचकर केंद्रीय गृहमंत्री ने राजामाता विजयाराजे सिंधिया, कुशाभाऊ ठाकरे, पं. दीनदयाल उपाध्याय की प्रतिमाओं पर पुष्प अर्पित किए। पार्टी कार्यालय में कोर कमेटी के साथ बैठक की। इस बैठक में कोर कमेटी के 16 लोग शामिल हुए। शिवराज सिंह पीएम मोदी का सपना साकार किया भोपाल के जंबूरी मैदान में तेंदुपत्ता संग्राहकों के सम्मेलन में अमित शाह ने मुख्यमंत्री शिवराज सिंह चौहान की तारीफ की। उन्होंने कहा कि “देश में ऐसा पहली बार है, जब किसी सरकार ने आदिवासियों को जंगल का मालिक बनाया है। शिवराज का यह कदम अनुकरणीय हैं। प्रधानमंत्री नरेंद्र मोदी की जो विचारधारा है, गरीब से गरीब को अधिकार मिले, उस स्वप्न को शिवराज सिंह साकार करने का काम कर रहे हैं।” दरअसल, शिवराज सरकार ने जंगलों का मालिक आदिवासियों को बनाने का फैसला लिया है। अंग्रेजों की डंडा मार पुलिस नहीं चलेगी केंद्रीय गृहमंत्री अमित शाह आज भोपाल प्रवास पर हैं। इससे पहले उन्होंने 48वीं अखिल भारतीय पुलिस विज्ञान कांग्रेस के कार्यक्रम शिकरत की। सेंट्रल अकादमी फॉर पुलिस ट्रेनिंग में हुए आयोजन में शाह ने बड़ा ऐलान करते हुए कहा कि “मध्यप्रदेश में भोपाल में नेशनल फॉरेंसिक साइंस यूनिवर्सिटी बनाई जाएगी। अब अंग्रेजों की डंडा मार पुलिस नहीं चलेगी, नॉलेज, सबूत और तर्कपूर्ण पुलिसिंग जरूरी है।” सीएम शिवराज ने किया स्वागत केंद्रीय गृहमंत्री शुक्रवार सुबह 10.30 बजे विशेष विमान से राजाभोज एयरपोर्ट (स्टेट हैंगर) पर विशेष विमान से उतरे। स्टेट हैंगर पर सीएम शिवराज सिंह चौहान, गृहमंत्री नरोत्तम मिश्रा, भाजपा प्रदेशाध्यक्ष वीडी शर्मा, भोपाल सांसद प्रज्ञा ठाकुर और दूसरे कैबिनेट मंत्रियों ने शाह का स्वागत किया। केंद्रीय मंत्री प्रहलाद पटेल भी शाह के साथ आए। पूर्व सीएम कमलनाथ ने सीएम शिवराज पर कैसा तंज गृहमंत्री अमित शाह के दौरे पर पूर्व सीएम कमलनाथ ने कहा कि “शाह देखें एमपी में कितनी बुरी हालत है। कलाकारी हो रही है, उसको भी देखें। मप्र में जिस प्रकार का धोखा दिया जा रहा है। यहां हर वर्ग परेशान है। सीएम शिवराज का नाम लिए बिना तंज कसते हुए उन्होंने कहा कि “केवल घोषणाएं और एक्टिंग करते हैं।” आगामी विधानसभा चुनाव की तैयारी अमित शाह के इन कार्यक्रमों को आगामी विधानसभा चुनाव-2023 से जोड़कर देखा जा रहा है। भोपाल के जंबूरी मैदान में आदिवासियों के लिए भाजपा का 6 महीने में यह दूसरा मेगा इवेंट है। इससे पहले 15 नवंबर को पीएम मोदी आदिवासियों के सम्मेलन में पहुंचे थे। हमें Google News पर फॉलो करे- क्लिक करे ! ये भी पढ़ें : Rajya Sabha की 4 सीटों के लिए कवायद शुरू, जुलाई में रिक्त होंगी सीटें ये भी पढ़ें : Kejriwal Congratulates CM Bhagwant Mann: केजरीवाल ने ट्वीट कर सीएम भगवंत मान को दी बधाई Connect With Us : Twitter | Facebook | Youtube The post अमित शाह ने किया भोपाल में रोड शो, तेंदुपत्ता संग्राहकों के सम्मेलन को किया संबोधित appeared first on India News.",politics
ऐसा रहा गृहमंत्री का मेगा इवेंट! शाह देते रहे भाषण और शिवराज के मंत्री लेते रहे खर्राटे,"गृहमंत्री अमित शाह के भोपाल दौरे के दौरान भाषण में शिवराज कैबिनेट के कई मंत्री घोड़े बेचकर सोते दिखे. एक तरफ शाह का भाषण चलता रहा तो वहीं दूसरी तरफ शिवराज के मंत्री गहरी नींद में सोते रहे. कई मंत्रियों को नींद तो इतनी गहरी थी कि उन्हें ये भी नहीं पता चला कि उनके बगल में बैठे साथी उन्हें उठाने की कोशिश कर रहे हैं. भोपाल: मध्य प्रदेश के दौरे पर आए गृह मंत्री अमित शाह के भाषण के दौरान एक अलग ही नजारा देखने को मिला. दरअसल, भाषण के दौरान शिवराज कैबिनेट के कई मंत्री सोते हुए दिखाई दिए, कई मंत्रियों को नींद तो इतनी गहरी थी कि उन्हें ये भी नहीं पता चला कि उनके बगल में बैठे साथी उन्हें उठाने की कोशिश कर रहे हैं. अब ऐसे में मंत्रियों की सोती तस्वीरें हर तरफ चर्चा का विषय बन रही है. (amit shah mega event in bhopal) (ministers of shivraj cabinat caught napping) इन मंत्रियों को आए गहरी नींद के झोकें: भोपाल में दोपहर करीब 3 बजे मंच पर अमित शाह ने वनग्राम समितियों को संबोधित किया, इस दौरान मंच के नीचे बैठे मंत्रियों को अमित शाह के भाषणों में दिलचस्पी दिखाई नहीं दी. खासतौर पर ऊर्जा मंत्री प्रदुम्न सिंह तोमर, धर्मस्व मंत्री ऊषा ठाकुर, पिछड़ा वर्ग के मंत्री रामखिलावन पटेल. ये सभी मंत्री गहरी नींद में सोते रहे और देश के गृहमंत्री वन ग्राम समितियों के लिए एलान करते रहे. इसके अलावा सबसे गहरी नींद तो राज्यमंत्री भारत सिंह कुशवाह की रही, वे तो कुर्सी पर चारों खाने चित होकर सोते हुए दिखाई दिए, हालांकि बाद में जब इस बात का पता चला कि उनकी सोते हुए तस्वीर कैमरे में कैद हो गई हैं, तो सभी चौकन्ना हो गए. जनता ने भी भाषण में नहीं ली दिलचस्पी: हैरान करने वाली बात है कि अमित शाह के कार्यक्रम को सुनने जब मंत्रियों की ही दिलचस्पी नहीं दिखी, तो फिर जनता की तो बात दूसरी. जनता को भी अमित शाह के भाषण में कोई खास दिलचस्पी नजर नहीं आई, यही वजह रही कि जनता भी भाषण के शुरु होेने के कुछ देर बाद जाने लगी. वहीं ड्यूटी दे रहे पुलिसकर्मी उन्हें बैठाते हुए नजर आए.",politics
मायावती ने बसपा के पूर्व विधायक समेत तीन नेताओं को पार्टी से किया निष्कासित,"नई दिल्ली,(टीम डिजिटल): बसपा सुप्रीम मायावती ने एक बार फिर अपने पार्टी के पदाधिकारियों पर कार्रवाई की है। इस बार दिल्ली से सटे गौतमबुद्ध नगर की दादरी विधानसभा सीट से दो बार बसपा के विधायक रह चुके सतवीर गुर्जर, बीते चुनाव में जेवर विधानसभा सीट से बसपा प्रत्याशी रहे नरेंद्र भाटी डाढ़ा और पूर्व जिला पंचायत चेयरमैन वीरेंद्र डाढ़ा को पार्टी से निष्कासित कर दिया है। तीनों पर अनुशासनहीनता अपनाने और पार्टी विरोधी गतिविधियों में लिप्त होने के आरोप लगे। इसकी जानकारी गौतमबुद्ध नगर बसपा के जिलाध्यक्ष लक्ष्मी सिंह ने पत्र जारी करते हुए दी है। बसपा जिलाध्यक्ष लक्ष्मी सिंह ने पत्र लिखकर बताया कि बहुजन समाज पार्टी जनपद गौतमबुद्ध नगर यूनिट ने सतवीर गुर्जर (दादरी के पूर्व विधायक), नरेंद्र भाटी डाढ़ा (जेवर विधानसभा से प्रत्याशी) और वीरेंद्र डाढ़ा (पूर्व चैयरमेन जिला पंचायत) तीनों को पार्टी से बर्खास्त कर दिया है। इन तीनों पर अनुशासनहीनता अपनाने और पार्टी विरोधी गतिविधियों में लिप्त होने के आरोप लगे। जांच में यह आरोप सही पाए गए हैं। जिसके बाद बहुजन समाज पार्टी की सुप्रीमो के आदेश पर यह कार्रवाई की जा रही है। उन्होंने पत्र जारी करते हुए बताया कि उनको पार्टी विरोधी गतिविधियों में शामिल होते हुए देखा गया है। पहले तीनों को पार्टी ने चेतावनी दी। कहा गया कि वह बसपा विरोधी गतिविधियों में शामिल ना हों। उसके बावजूद तीनों की कार्यशैली में कोई सुधार नहीं आया। जिसके बाद पार्टी को मजबूरी में इन तीनों को निष्कासित करना पड़ा है। लखमी सिंह ने पत्र जारी करते हुए कहा कि अब इन तीनों का पार्टी से कोई मतलब नहीं है। वहीं जब निष्कासित किए तीनों नेताओं से सम्पर्क करने का प्रयास किया गया तो उनसे सम्पर्क नहीं हो पाया।",politics
"Bihar politics: लालू यादव को मिली बेल तो मुकेश सहनी की ओर से आया रिएक्शन, जानिए VIP प्रमुख ने क्या कहा","वीआईपी प्रमुख पूर्व मंत्री मुकेश सहनी ने शुक्रवार को चारा घोटाले के एक मामले में झारखंड हाईकोर्ट द्वारा लालू प्रसाद को जमानत मिलने पर खुशी जताई है। मुकेश सहनी ने कहा कि लालू प्रसाद के सामाजिक न्याय के आदर्शों पर वीआईपी आगे बढ़ रही है। आज राजद के लिए खुशी की बात है कि पूर्व मुख्यमंत्री राबड़ी देवी और विपक्ष के नेता तेजस्वी यादव द्वारा दावत-ए इफ्तार का आयोजन किया जा रहा है और उसके पहले लालू प्रसाद को जमानत मिली है। वहीं, वीआईपी के प्रवक्ता देव ज्योति ने कहा कि मुकेश सहनी निजी कार्य से बाहर हैं, इसलिए राजद के दावत-ए इफ्तार में शामिल नहीं हो सके। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
RJD की इफ्तार पार्टी: CM नीतीश के शामिल होने पर बोले शाहनवाज- 'इसे राजनीतिक रंग देने की जरूरत नहीं',"बिहार में आरजेडी की इफ्तार पार्टी को लेकर सियासी पारा चढ़ गया है. सीएम नीतीश कुमार के इसमें शामिल होने को लेकर कई तरह की अटकलें लगायी जा रही है. इस पर शाहनवाज हुसैन (Minister Shahnawaz Hussain In RJD Iftar Party) ने कहा कि इसे राजनीतिक रंग न दिया जाए. पढ़िए पूरी खबर.. पटना: आरजेडी की तरफ से पूर्व सीएम राबड़ी देवी के आवास पर इफ्तार पार्टी (CM Nitish in RJD Iftar Party) का आयोजन किया गया. ऐसे तो रमजान के महीने में सियासी पार्टियां इफ्तार का हर साल आयोजन करती है. लेकिन बिहार के मुख्यमंत्री नीतीश कुमार के आरजेडी की इफ्तार पार्टी (Iftar Party at former CM rabri devi House) में शामिल होने से सियासी हलचलें तेज हो गई हैं. इस पर बिहार के उद्योग मंत्री शाहनवाज हुसैन ने कहा कि इसे राजनीतिक रंग देने की जरूरत नहीं है. पढ़ें- RJD की इफ्तार पार्टी में शामिल होने पहुंचे CM नीतीश कुमार 'इफ्तार को राजनीतिक चश्मे से ना देखें': शाहनवाज ने कही शाहनवाज हुसैन ने ये कहा कि मिलना मिलाना हमारी तहजीब है. इसे राजनीति के नए समीकरण के रूप में न देखें. यह पूछे जाने पर की सीएम नीतीश कुमार बहुत दिन बाद यहां आए हैं, इसपर शाहनवाज हुसैन ने कहा कि मैं भी यहां काफी दिन बाद आया हूं. राजद के इस इफ्तार को भले ही राजनीति के चश्मे से न देखा जाए लेकिन इफ्तार खत्म होते होते राजनीति के नए समीकरणों के बनने के संकेत तो मिल ही गए. हमने तो तेजस्वी की पत्नी को दुआएं भी दीं. ""इसपर कोई चर्चा की जरूरत नहीं है. सुशील मोदी ने इफ्तार दिया था वहां भी नीतीश कुमार आए थे. यहां तेजस्वी ने इफ्तार दिया, हमें फोन किया था, हम आ गए. हम रोजा रखते हैं इसलिए रोजा खोलने के लिए आए. इसपर कोई राजनीतिक मामला निकालने की जरूरत नहीं है. होली हो दीवाली हो ईद हो या इफ्तार हो इसमें सब सबके यहां जाते ही है. हमारे यहां भी होता था तो मनमोहन सिंह भी आते थे. अगर कोई दावत-ए-इफ्तार में आए तो इसमें राजनीतिक मकसद कहां से आ जाता है.""- शाहनवाज हुसैन, उद्योग मंत्री 5 साल बाद RJD का आयोजन: बता दें कि 5 सालों के बाद आरजेडी की तरफ से दावत-ए-इफ्तार का आयोजन (Dawat-e-Iftar organize by RJD) किया गया. लालू यादव के जेल जाने के कारण आरजेडी पिछले कुछ सालों से दावत-ए-इफ्तार कार्यक्रम का आयोजन नहीं कर रही थी. वहीं, केंद्रीय गृहमंत्री अमित शाह बिहार दौरे पर आ रहे हैं. अमित शाह वीर कुंवर सिंह के विजयोत्सव कार्यक्रम में हिस्सा लेंगे. इस दौरान सबसे ज्यादा तिरंगा फहराने का रिकॉर्ड भी बनेगा. सबकी नजर बिहार में बदल रहे राजनीतिक घटनाक्रम पर भी है. पढ़ें: तेज प्रताप ने अमित शाह को ट्वीट कर भेजा दावत-ए-इफ्तार का न्योता",politics
कोविड-19 नियमों के उल्लंघन के मामले में जमानत मिलने के बाद शिवकुमार ने भाजपा पर हमला किया,"बेंगलुरु, 22 अप्रैल (भाषा) कांग्रेस की कर्नाटक इकाई के अध्यक्ष डीके शिवकुमार ने शुक्रवार को बताया कि कोविड-19 नियमों का उल्लंघन कर जनवरी 2021 में किसानों के समर्थन में किये गए प्रदर्शन को लेकर दर्ज मामले में उन्हें और पांच अन्य पार्टी नेताओं को जमानत मिल गई है।  उन्होंने सत्तारूढ़ भाजपा पर ''नफरत की राजनीति'' करने का आरोप लगाया। शिवकुमार ने संवाददाताओं से कहा, ''प्रदर्शन फ्रीडम पार्क (बेंगलुरु में) में किया गया था, जिसमें करीब 10 हजार लोग एकत्र हुए थे। मुझपर और पांच अन्य लोगों के खिलाफ जानबूझकर आपदा प्रबंधन अधिनियम के तहत मामला दर्ज किया गया था…यह अलग मामला है कि हम कानून का सम्मान करते हैं। हम निर्वाचित जनप्रतिनिधियों के लिए गठित सिविल अदालत गए और हमें जमानत मिली।'' उन्होंने रेखांकित किया कि कोविड-19 पाबंदियों का उल्लंघन करने वाले भाजपा के किसी नेता के खिलाफ मामला दर्ज नहीं किया गया। शिवकुमार ने आरोप लगाया कि '' नफरत की राजनीति'' की जा रही है, जिसका लक्ष्य उनके और कांग्रेस नेताओं के सामने कानूनी मुश्किल खड़ी करना है। उल्लेखनीय है कि इस मामले में शिवकुमार के अलावा पार्टी की राज्य इकाई के कार्यकारी अध्यक्ष सलीम अहमद, ईश्वर खांडरे, एनएसयूआई के पूर्व अध्यक्ष एच एस मंजूनाथ, युवा कांग्रेस के पूर्व अध्यक्ष बसनगौड़ा बदराली और पार्टी नेता सैफुल्ला आरोपी हैं। भाषा धीरज दिलीप दिलीप यह खबर ‘भाषा’ न्यूज़ एजेंसी से ‘ऑटो-फीड’ द्वारा ली गई है. इसके कंटेंट के लिए दिप्रिंट जिम्मेदार नहीं है.",politics
दिल्ली भाजपा ने राजेंद्र नगर विधानसभा सीट पर उपचुनाव की तैयारी शुरू की,"नयी दिल्ली, 22 अप्रैल (भाषा) भारतीय जनता पार्टी की दिल्ली इकाई ने कार्यकर्ताओं को वार्डवार जिम्मेदारी देते हुए राजेंद्र नगर विधानसभा सीट पर उपचुनाव की तैयारी शुरू कर दी है। यह सीट आम आदमी पार्टी (आप) के विधायक राघव चड्ढा को पार्टी द्वारा राज्यसभा भेजे जाने के चलते पिछले महीने खाली हो गई।  प्रदेश भाजपा प्रमुख आदेश गुप्ता ने घोंडा से पार्टी के विधायक अजय महावर को राजेंद्र नगर के लिए विधानसभा चुनाव प्रभारी नियुक्त किया है। प्रदेश भाजपा के एक वरिष्ठ नेता ने बताया कि पार्टी अपने कार्यकर्ताओं को लामबंद करने के लिए विधानसभा क्षेत्र में बूथ स्तरीय बैठकें करेगी। इस महीने की शुरूआत में भाजपा के स्थापना दिवस पर पार्टी के राष्ट्रीय अध्यक्ष जे पी नड्डा ने राजेंद्र नगर में एक शोभा यात्रा में भाग लिया था। इस विधानसभा क्षेत्र में पंजाबी मतदाताओं की अच्छी खासी संख्या है और यह कभी भाजपा का गढ़ थी। हालांकि, 2015 से इस सीट पर आम आदमी पार्टी का कब्जा है। राजेंद्र नगर विधानसभा सीट पर उपचुनाव अगस्त में होने की संभावना है। भाषा सुभाष पवनेश पवनेश यह खबर ‘भाषा’ न्यूज़ एजेंसी से ‘ऑटो-फीड’ द्वारा ली गई है. इसके कंटेंट के लिए दिप्रिंट जिम्मेदार नहीं है.",politics
"RJD की इफ्तार पार्टी से पहले तेजस्वी ने उठाई तलवार, जानें क्यों किया ऐसा","नेता प्रतिपक्ष तेजस्वी यादव ने शुक्रवार को चौहरमल जयंती (Chauharmal Jayanti In Patna) में हिस्सा लिया. वहीं शाम में पूर्व सीएम राबड़ी देवी के आवास पर इफ्तार पार्टी में जमकर मेजबानी करते नजर आये. इफ्तार में सीएम नीतीश कुमार ने भी हिस्सा लिया. पढ़ें पूरी खबर.. पटनाः राजधानी पटना के फुलवारी शरीफ में चौहरमल जयंती में नेता प्रतिपक्ष तेजस्वी यादव ने हिस्सा (Tejashwi Yadav Attended Chauharmal Jayanti In Patna) लिया. वहां उन्होंने चौहरमल मंदिर में चौहरमल बाबा को नमन कर आशीर्वाद लिया. इस दौरान जयंती समारोह के अध्यक्ष दिनेश पासवान ने उन्हें साफा पहनाकर तलवार भेंट की. मेले में थोड़ी देर रुकने के बाद वे मौके से वापस लौट गए. जहां पूर्व सीएम राबड़ी देवी के आवास पर इफ्तार पार्टी में शामिल हुए. जहां सीएम नीतीश कुमार सहित कई राजनीति दलों के बड़े नेता पहुंचे थे. पढ़ें- RJD की इफ्तार पार्टी में शामिल होने पहुंचे CM नीतीश कुमार राबड़ी आवास में इफ्तार पार्टीः सीएम आवास एक अणे मार्ग के बाद अब सूबे के दूसरे सबसे चर्चित आवास 10 सर्कुलर रोड शुक्रवार को कई सियासी समीकरणों का गवाह बना, दरअसल, पूर्व सीएम राबड़ी देवी का यह आवास काफी साल बाद दावत-ए-इफ्तार (Iftar At Former CM Rabri Devi Residence) से गुलजार रहा. भले ही इस आयोजन को सांप्रदायिक सौहार्द के लिए कहा जा रहा है लेकिन राजनीति के जानकारों के अनुसार इफ्तार के बहाने कई नये सियासी समीकरणों की नींव पड़ गयी. इधर, डोरंडा कोषागार से अवैध निकासी के मामले में लालू प्रसाद यादव को झारखंड हाईकोर्ट से जमानत मिल गई है. इससे आरजेडी के नेताओं और कार्यकर्ताओं में जोश का संचार हुआ है. इसे काफी अहम माना जा रहा है. 5 साल बाद RJD का आयोजन: बता दें कि 5 सालों के बाद आरजेडी की तरफ से दावत-ए-इफ्तार का आयोजन (Dawat-e-Iftar organize by RJD) किया गया. लालू यादव के जेल जाने के कारण आरजेडी पिछले कुछ सालों से दावत-ए-इफ्तार कार्यक्रम का आयोजन नहीं कर रही थी. वहीं, केंद्रीय गृहमंत्री अमित शाह 2 दिनों के बिहार दौरे पर आ रहे हैं. अमित शाह वीर कुंवर सिंह के विजयोत्सव कार्यक्रम में हिस्सा लेंगे. इस दौरान सबसे ज्यादा तिरंगा फहराने का रिकॉर्ड भी बनेगा. सबकी नजर बिहार में बदल रहे राजनीतिक घटनाक्रम पर भी है. केंद्रीय गृहमंत्री अमित शाह को आमंत्रण: राजद सूत्रों से मिली जानकारी के अनुसार इस इफ्तार में शामिल होने के लिए पक्ष-विपक्ष की तमाम पार्टियों के प्रमुखों, वरिष्ठ नेताओं को आमंत्रित किया गया है. इसमें सत्तारूढ़ जदयू के साथ ही प्रदेश बीजेपी के वरिष्ठ नेताओं को भी आमंत्रित किया गया है. राजद सुप्रीमो लालू प्रसाद यादव के बड़े बेटे तेजप्रताप यादव (Lalu Prasad Yadav elder son Tej Pratap Yada) ने बिहार दौरे पर आ रहे केंद्रीय गृहमंत्री अमित शाह (Union Home Minister Amit Shah) को आमंत्रित करने की सूचना ट्विटर के माध्यम से दी. : तेज प्रताप ने अमित शाह को ट्वीट कर भेजा दावत-ए-इफ्तार का न्योता",politics
"'राहुल बनें पीएम पद का चेहरा, तो अध्यक्ष गांधी परिवार से इतर हो'- 'जी-23' नेताओं से प्रशांत किशोर","Prashant Kishor News: प्रशांत किशोर ने कहा था- अगर राहुल गांधी को प्रधानमंत्री पद का चेहरा बनाना है तो फिर गांधी परिवार से इतर किसी व्यक्ति को पार्टी अध्यक्ष की जिम्मेदारी सौंपनी चाहिए.  Prashant Kishor News: चुनावी रणनीतिकार प्रशांत किशोर ने हालिया विधानसभा चुनावों से पहले कांग्रेस के 'जी 23' के कुछ नेताओं के साथ मंथन किया था, जिसमें उनकी राय थी कि अगर राहुल गांधी को प्रधानमंत्री पद का चेहरा बनाना है तो फिर गांधी परिवार से इतर किसी व्यक्ति को पार्टी अध्यक्ष की जिम्मेदारी सौंपनी चाहिए. किशोर पिछले कुछ दिनों में कांग्रेस नेतृत्व और वरिष्ठ नेताओं के साथ कई बैठकें कर चुके हैं और पार्टी में नयी जान फूंकने के लिए अपनी ओर से कई सुझाव भी दिए हैं, जिन पर सोनिया गांधी द्वारा गठित एक समिति विचार कर रही है. पीके ने की थी कांग्रेस के वरिष्ठ नेताओं के साथ बैठकें सूत्रों का कहना है कि किशोर ने पिछले कुछ महीनों में गांधी परिवार से इतर पार्टी के कई वरिष्ठ नेताओं के साथ बैठकें कीं और इन बैठकों का केंद्रबिंदु कांग्रेस को मजबूत करना और अगले लोकसभा चुनाव में नरेंद्र मोदी को पराजित करने की रणनीति तैयार करना था. इसी क्रम में उन्होंने कांग्रेस के असंतुष्ट धड़े 'जी 23' के कुछ नेताओं से भी हाल के महीनों में मुलाकात की थी.  किशोर के साथ तीन महीने पहले लंबी बैठक करने वाले कांग्रेस के एक वरिष्ठ नेता और 'जी 23' के सदस्य ने नाम न जाहिर करने की शर्त पर को बताया, ''पीके मेरे पास आए थे और करीब तीन घंटे बैठे थे. वह बैठक से बहुत खुश थे. उनसे मिलने के बाद मुझे यह लगा कि वह प्रधानमंत्री मोदी को हराना चाहते है और इसको लेकर गंभीर भी हैं.'' उन्होंने कहा, ''मेरी जानकारी के हिसाब से वह 'जी 23' के कुछ और नेताओं तथा कांग्रेस के कई अन्य नेताओं से भी पिछले कुछ महीनों के दौरान मिले हैं.'' दोनों जिम्मेदारी एक ही व्यक्ति नहीं संभाल सकता- पीके  कांग्रेस के इस वरिष्ठ नेता ने कहा, ''पीके ने मेरे साथ मुलाकात में कांग्रेस में बदलाव, विपक्षी एकजुटता पर विस्तार से चर्चा की थी. उनका साफ कहना है कि कांग्रेस एवं विपक्ष के मौजूदा स्वरूप के साथ नरेंद्र मोदी जी को पराजित नहीं किया जा सकता.'' उनके मुताबिक, ''पीके का कहना था कि अगर राहुल गांधी को प्रधानमंत्री पद का चेहरा बनाना है तो फिर गांधी परिवार से अलग किसी को अध्यक्ष पद की कमान देनी होगी, दोनों जिम्मेदारी एक ही व्यक्ति नहीं संभाल सकता. उनका यह भी कहना था कि यह बात उन्होंने खुद राहुल गांधी से कही थी.''  यह पूछे जाने पर कि क्या किशोर के कांग्रेस में शामिल होने से कांग्रेस के कुछ वरिष्ठ नेता खुद को दरकिनार किए जाने का खतरा महसूस कर रहे हैं तो उन्होंने कहा, ''पार्टी को मजबूत करने के लिए वरिष्ठ और युवा, सबको मिलकर काम करना होगा. किसी ने अगर पार्टी के लिए 30-40 साल तक काम किया है तो उसे अचानक अलग नहीं किया जा सकता.'' इस बीच, बृहस्पतिवार को 80 से अधिक पृष्ठों वाली एक प्रजेंटेशन सामने आई, जिसमें जिसमें गांधी परिवार से अलग अध्यक्ष बनाने का प्रस्ताव दिया गया है. इस पर किशोर ने एक अंग्रेजी दैनिक से बातचीत में कहा, ''यह एक पुरानी बात है. इसका हाल की चर्चा से कोई लेना-देना नहीं है.' नेतृत्व के विषय को हल किया जाए- पीके  इस प्रजेंटेशन में यह सुझाव भी दिया गया है कि कांग्रेस को मजबूत करने के लिए जरूरी है कि नेतृत्व के विषय को हल किया जाए, गठबंधन के मुद्दे को सुलझाया जाए, पार्टी अपने पुराने मूल्यों की ओर लौटे, जमीनी स्तर पर कार्यकर्ताओं की फौज तैयार की जाए और मीडिया की रणनीति के सिस्टम में भी बदलाव किया जाए. हाल ही में कांग्रेस नेतृत्व के समक्ष किशोर ने जो सुझाव रखे उस पर विचार के लिए कांग्रेस की ओर से समिति बनाई गई है. यह समिति जल्द ही अपनी रिपोर्ट कांग्रेस अध्यक्ष सोनिया गांधी को सौंपेगी. इसके बाद किशोर के कांग्रेस में शामिल होने या उनकी आगे की भूमिका पर फैसला होगा. हिमाचल चुनाव के लिए BJP का अभियान तेज, जेपी नड्डा बोले- मुंह की खाएंगी कांग्रेस-AAP आंध्र प्रदेश: सरकारी अस्पताल में युवती से 30 घंटों तक दरिंदों ने किया गैंगरेप, हिरासत में लिये गये आरोपी",politics
"मालदीव ने 'भारत विरोधी' अभियान पर प्रतिबंध लगाया, सुरक्षा एजेंसियों को कार्रवाई की अनुमति","मालदीव के विपक्षी दल प्रोग्रेसिव पार्टी ऑफ मालदीव के प्रमुख पूर्व राष्ट्रपति अब्दुल्ला यामीन बीते लगभग एक साल से 'इंडिया आउट' अभियान की अगुवाई कर रहे थे. यह अभियान इस अप्रमाणित दावे की वजह से चल रहा था कि यहां भारतीय सैन्य अधिकारियों की तैनाती मालदीव की संप्रभुता का उल्लंघन है. मालदीव के विदेश और रक्षा मंत्रालयों ने बार-बार इस द्वीपीय देश में भारतीय सेना की मौजूदगी से इनकार किया है. नई दिल्लीः मालदीव के राष्ट्रपति इब्राहिम सोलिह ने देश में लगभग सालभर से चल रहे 'इंडिया आउट' अभियान को राष्ट्रीय सुरक्षा का हवाला देकर आदेश जारी कर प्रतिबंधित कर दिया. इस आदेश का जारी होने के बाद सुरक्षा एजेंसियों ने अभियान से जुड़े बैनर हटाने शुरू कर दिए और उन्हें विपक्षी दलों के खिलाफ कार्रवाई करने की मंजूरी मिल गई. दरअसल मालदीव की विपक्षी पार्टी प्रोग्रेसिव पार्टी ऑफ मालदीव (पीपीएम) के प्रमुख और पूर्व राष्ट्रपति अब्दुल्ला यामीन बीते लगभग एक साल से 'इंडिया आउट' अभियान की अगुवाई कर रहे हैं. इस अभियान के तहत यह अप्रमाणित दावा किया जा रहा है कि हिंद महासागर में स्थित इस द्वीपीय देश (मालदीव) में भारतीय सैन्य अधिकारियों की तैनाती देश की संप्रभुता का उल्लंघन है. हालांकि, मालदीव के विदेश और रक्षा मंत्रालयों ने बार-बार इन दावों का खंडन कर भारतीय सेना की मौजूदगी से इनकार किया है. इस अभियान के निशाने पर राष्ट्रपति सोलिह और मालदीवियन डेमोक्रेटिक पार्टी दोनों हैं, जिन्हें भारत का करीबी माना जाता है. इससे पहले सत्तारूढ़ पार्टी ने एक मसौदा कानून लाया गया था, जिसमें मालदीव के विदेशी संबंधों को नुकसान पहुंचाने वाले अभियानों का अपराधीकरण करने का प्रावधान है. हालांकि, ऐसा लगता है कि यह मसौदा कानून ठंडे बस्ते में चला गया है. मालदीव संसद की सुरक्षा सेवा समिति ने 'इंडिया आउट' अभियान के प्रभावों का आकलन करने के लिए फरवरी और मार्च में सरकार के शीर्ष मंत्रियों और अधिकारियों के साथ बैठकें की थीं. समिति ने अभी तक अपनी रिपोर्ट को अंतिम रूप नहीं दिया है. बता दें कि बुधवार (20 अप्रैल) रात को यह आदेश (संख्या 2022/5) जारी किया गया, जिसमें ऐलान किया गया कि राष्ट्रीय सुरक्षा समिति ने फैसला लिया है कि भारत के खिलाफ नफरत भड़काने वाला अभियान राष्ट्रीय सुरक्षा के लिए खतरा है. इस अधिसूचना में कहा गया कि भारत के खिलाफ अभियान एक संगठित अभियान है, जिसका मकसद मालदीव और भारत के बीच लंबे समय से चले आ रहे द्विपक्षीय संबंधों को बाधित करना है. इसके साथ ही मालदीव की शांति और सुरक्षा को खतरे में डालकर इस क्षेत्र में शांति और सुरक्षा बनाए रखने के महत्वपूर्ण प्रयासों को बाधित करना है. इसमें तर्क दिया गया कि इस तरह के खतरों से राष्ट्र को बचाने की जिम्मेदारी सरकार की है, क्योंकि यह मालदीव को एक संप्रभु राष्ट्र के रूप में बनाए रखने में बाधा उत्पन्न कर सकता है और इसके साथ ही विदेशों में रह रहे मालदीव के लोगों, विदेश यात्रा करने वाले मालदीव के नागरिकों और राष्ट्र की छत्रछाया में विदेशियों की सुरक्षा के लिए बाधा उत्पन्न हो सकती है. आदेश में कहा गया, मालदीव के संविधान के अनुच्छेद 115 (सी), (डी) और (आई) के तहत राष्ट्रपति को प्राप्त में शक्तियों और जिम्मेदारियों के अनुसार मैं उपरोक्त बताए गए इन अभियानों को रोकने के अपने फैसले की पुष्टि करता हूं और सभी संबंधित एजेंसियों को इस फैसले को लागू करने का आदेश देता हूं. इस आदेश के बाद मालदीव की मीडिया ने बताया कि पुलिस ने एक दिन का नोटिस देने के बाद इमारतों से 'इंडिया आउट' के बैनर जब्त कर लिए. सरकारी चैनल पीएसएम न्यूज की रिपोर्ट के मुताबिक, पुलिस अधिकारियों ने विपक्षी प्रोग्रेसिव पार्टी ऑफ मालदीव्स (पीपीएम) के नेता एवं पूर्व राष्ट्रपति अब्दुल्ला यामीन के घर से 50 फुट के बैनर को जब्त कर लिया. विपक्षी गठबंधन ने गुरुवार को ऐलान किया था कि वह इस फैसले को कानूनी चुनौती देंगे. पीपुल्स नेशनल कांग्रेस के नेता अब्दुल रहीम अब्दुल्ला ने बताया कि यह आदेश गैरकानूनी है. उन्होंने कहा, 'हम इस आदेश को चुनौती देने के लिए हमारी लीगल टीम से चर्चा कर रहे हैं.'",politics
"तौकीर रजा के बयान पर मंत्री नंदी का पलटवार, बोले-ऐसी कार्रवाई होगी कि पुश्तें याद रखेंगी","औद्योगिक विकास मंत्री नंद गोपाल नंदी ने बरेली के इत्तेहाद-ए-मिल्लत कौंसिल नेता तौकीर रजा के विवादास्पद बयान पर सख्त प्रतिक्रिया दी है। तौकीर रजा के बयान संबंधी सवाल के जवाब में उन्होंने कहा कि उप्र सरकार यह बयान देने वालों पर ऐसी कार्रवाई करेगी कि पुश्तें याद रखेंगी। उप्र में इन बयानों की कोई जगह नहीं है। वह यूपीसीडा मुख्यालय में समीक्षा बैठक के बाद पत्रकारों से बात कर रहे थे। उन्होंने कहा कि देश की बागडोर कर्मयोगी के हाथों में है और प्रदेश में योगी के हाथों में। यहां सब कुछ पारदर्शी है। किसी के साथ भेदभाव नहीं किया जाता। सबका साथ, सबका विकास और सबका विश्वास पर ही काम हो रहा है। पूरी दुनिया भारत की तरफ देख रही है। औद्योगिक क्षेत्रों में ध्वस्त किए जाएंगे अवैध कब्जे उन्होंने कहा कि सूबे के जिन औद्योगिक क्षेत्रों में अवैध कब्जे हैं, वह सब ध्वस्त किए जाएंगे। औद्योगिक विकास के लिए जीरो टालरेंस नीति पर काम होगा। जहां भी अवैध कब्जे हुए हैं, उनकी वजह तलाशी जाएगी। जांच कमेटी गठित कर इसकी रिपोर्ट मांगी जाएगी। उद्यमियों के साथ बैठक कर उनकी समस्याओं का मौके पर ही निस्तारण किया जाएगा। इसके निर्देश अधिकारियों को दे दिए गए हैं। संबंधित खबरें  शिक्षा विभाग में प्रोफेसर समेत शिक्षकों की नियुक्ति मर्चेंट चैम्बर संग मिलकर स्टार्टअप, बढ़ाएगा सीएसजेएमयू पीयूष जैन की जमानत अर्जी 28 को होगी सुनवाई जीटी रोड पर एलीवेटेड को फिर होगा टेण्डर  मौलाना तौकीर मियां के बयान पर आईएमसी बैकफुट पर मौलाना तौकीर रजा खां के विवादित बयान को लेकर इत्तेहादे मिल्लत काउसिंल (आईएमसी) बैकफुट पर आ गई है। मौलाना खुद तो सामने नहीं आए हैं लेकिन प्रवक्ता डा. नफीस खां और मीडिया प्रभारी मुनीर इदरीसी ने बयान पर सफाई दी है। उनका कहना है कि मौलाना के बयान को तोड़ मरोड़कर पेश किया गया है। जो बयान मौलाना ने जिस मकसद से दिया उसको न मानकर उसका मोड़कर दूसरी तरफ दिखाया गया है। बता दें कि गुरुवार को इत्तेहादे मिल्लत काउसिंग के अध्यक्ष मौलाना तौकीर रजा खां ने प्रेस कांफ्रेंस में विवादित बयान दिए थे। मामला सुर्खियों में आ जाने के बाद अब मौलाना की कयादत वाली आईएमसी के पदाधिकारी इन बयानों पर अपनी सफाई दे रहे हैं। प्रवक्ता डा. नफीस खां ने कहा कि मौलाना ने जो बयान दिए उसको उस ढंग से नहीं दिखाया जा रहा है। कुछ चैनल ने बयानों को तोड़ मरोड़कर पेश किया है। मौलाना अमन पसंद हैं और ऐसा बयान वो हरगिज नहीं देंगे जिससे माहौल बिगड़े। बुलडोजर चलाने वाले बयान पर उन्होंने था कि जो मुजरिम है उसको सजा मिले पूरे परिवार के लिए बने मकानों को तोड़ना ठीक नहीं है। मीडिया प्रभारी मुनीर इद्रीसी ने कहा है कि मौलाना ने प्रेस कॉन्फ्रेंस में जो बयान दिया है, उसको कई स्थानों पर तोड़ मरोड़कर पेश किया गया है, जो उनकी छवि को खराब कर रहा है। साथ ही, हिन्दू मुस्लिम भाईचारे में दरार डालने का काम कर रहा है। जबकि पिछले दिनों प्रदेश सरकार की ओर से दिए गए फैसले की मौलाना ने तारीफ और हिमायत भी की है। मौलाना ने यह भी कहा था कि हम हमेशा देश में अमन, भाईचारे में यकीन करने वाले लोग हैं। नाइंसाफी किसी के साथ हो हम हमेशा इंसाफ दिलाने के लिए खड़े हुए हैं। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
सिर्फ कांग्रेस के लिए काम करें प्रशांत किशोर,"नई दिल्ली, विशेष संवाददाता। चुनाव रणनीतिकार प्रशांत किशोर जल्द कांग्रेस का हाथ थाम सकते हैं। पार्टी के ज्यादातर नेता उन्हें पार्टी में शामिल करने में पक्ष में हैं। उनके विधानसभा और लोकसभा चुनाव की रणनीति की कार्ययोजना का अध्यन करने के लिए गठित समिति ने पार्टी अध्यक्ष को अपनी रिपोर्ट सौंप दी है। रिपोर्ट में उनको पार्टी में शामिल करने पर सहमति जताते हुए पार्टी नेताओं ने कहा कि उन्हें दूसरे राजनीतिक दलों से खुद को अलग करना होगा। पार्टी के एक वरिष्ठ नेता ने कहा कि प्रशांत किशोर कई राजनीतिक दलों के साथ काम कर रहे हैं। इनमें तृणमूल कांग्रेस और तेलंगाना राष्ट्र समिति शामिल हैं। हम चाहते हैं कि वह दूसरे दलों से खुद को अलग कर पूरी तरह सिर्फ कांग्रेस के लए काम करें। पार्टी अध्यक्ष सोनिया गांधी जल्द इसका औपचारिक ऐलान कर सकती हैं। पार्टी के अंदर उनकी भूमिका कांग्रेस अध्यक्ष और राहुल गांधी के साथ चर्चा के बाद तय की जाएगी। कुछ मांग भी रखी प्रशांत ने भी अपनी तरफ से कुछ मांग रखी है। वह अपनी कार्ययोजना को लागू करने के लिए फ्री हैंड चाहते हैं। पार्टी के एक नेता ने कहा कि प्रशांत सिर्फ कांग्रेस अध्यक्ष को रिपोर्ट करना चाहते हैं। इसके साथ वह चुनावी राज्यों में रणनीति को लागू करने के लिए जरूरी अधिकार भी चाहते हैं। अंतिम फैसला इन सभी बातों को ध्यान में रखते हुए किया जाएगा। दस जनपथ में हुई बैठक इस बीच, शुक्रवार को दस जनपथ पर पार्टी महासचिव प्रियंका गांधी वाड्रा और संगठन प्रभारी केसी वेणुगोपाल की लंबी बैठक हुई। पार्टी सूत्रों का कहना है कि बैठक में प्रशांत किशोर भी मौजूद थे। सोनिया गांधी इस बारे में जल्द राहुल गांधी से चर्चा कर अंतिम फैसला ले सकती हैं। पार्टी नेता और प्रशांत की कार्ययोजना का अध्यन करने के लिए गठित समिति के सदस्य दिग्विजय सिंह ने कहा कि चुनाव रणनीतिकार के तौर पर जो बात बताई हैं, वह अच्छे फार्मेट में हैं। कई अच्छे सुझाव हैं। उन्होंने सफाई देते हुए कहा कि उनके पार्टी में शामिल होने पर उनका कोई विरोध नहीं है। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
अब समाजवादी पार्टी का डेलीगेशन पहुंचा जहांगीरपुरी,"16 अप्रैल के दिन हनुमान जयंती के अवसर पर राजधानी दिल्ली में जहांगीरपुरी के अंदर शोभायात्रा निकालते वक्त दो गुटों के बीच हुई हिंसक झड़प के बाद राजधानी दिल्ली का सियासी माहौल पूरी तरीके से गरमा गया है. जहांगीरपुरी हिंसा के बाद बुलडोजर की कार्रवाई के बाद सभी राजनीतिक पार्टियां जहांगीरपुरी का रुख कर रही हैं. इसी कड़ी में शुक्रवार को समाजवादी पार्टी का डेलीगेशन यहां पहुचा, जिसमें सपा के तमाम बड़े नेता शामिल रहे. नई दिल्ली: जहांगीरपुरी हिंसा के बाद गरमाई सियासी माहौल ने विवाद का रूप ले लिया है. लगातार राजनीतिक दलों के नेताओं का आना-जाना जहांगीरपुरी में लगा हुआ है. जहांगीरपुरी हिंसा के लिए बीजेपी को जिम्मेदार ठहराया जा रहा है. इस बीच समाजवादी पार्टी के नेताओं का डेलिगेशन भी सांसद एसटी हसन के नेतृत्व जहांगीरपुरी पहुंचा. उन्होंने पीड़ित परिवारों से मिलने की कोशिश की लेकिन दिल्ली पुलिस के द्वारा बाकी राजनीतिक दलों के डेलिगेशन की तरह समाजवादी पार्टी का डेलिगेशन को वापस लौटा दिया गया. इस डेलिगेशन ने भी बाकी डेलिगेशंस की तरह पीड़ित परिवारों से मिलने की मांग की, लेकिन दिल्ली पुलिस ने किसी भी नेता को जहांगीरपुरी के हिंसा ग्रस्त इलाके में ना तो जाने दिया गया और ना ही पीड़ित परिवार से मिलने दिया. समाजवादी पार्टी के नेताओं को कुशल सिनेमा चौक से ही वापस लौटा दिया गया. मीडिया से बातचीत के दौरान समाजवादी पार्टी के नेताओं ने केंद्र में शासित बीजेपी की सरकार के ऊपर ना सिर्फ जमकर निशाना साधा बल्कि कई गंभीर आरोप भी लगाए गए. समाजवादी पार्टी के नेताओं ने कहा कि निगम में शासित बीजेपी सरकार गरीब लोगों की रोजी-रोटी पर बुलडोजर चला रही है. 2011 में सुप्रीम कोर्ट के द्वारा पहले ही आदेश दिया जा चुका है कि 2023 तक राजधानी दिल्ली में किसी प्रकार का डेमोलिशन नहीं किया जाएगा. केंद्र में शासित बीजेपी की सरकार आज मनमाने ढंग से ना सिर्फ़ काम कर रही है बल्कि उसको देश के लोगों की भी चिंता नहीं है. इसे भी पढ़ें: सिसोदिया का आरोपः बीजेपी लाेगाें काे दे रही धमकी-पैसे नहीं दोगे तो तुम्हारे घर पर भी चलवा देंगे बुलडोजर संविधान का बड़े स्तर पर उल्लंघन करके सरकार मनमानी कर रही है. समाजवादी पार्टी इस पूरे मामले को सड़क से लेकर संसद तक में उठाएगी. सुप्रीम कोर्ट ने जो पूरे मामले पर फैसला सुनाया है और 14 दिन का स्टे लगाया गया है, वह सही है. दिल्ली की कानून व्यवस्था का अंदाजा इसी से लगा सकते हैं कि देश के सांसदों को पीड़ित परिवारों से मिलने नहीं दिया जा रहा है. यह फिर कैसी कानून व्यवस्था है. कानून व्यवस्था पर पूर्ण तरीके से बीजेपी और गृहमंत्री की मनमानी चल रही है. ऐसी ही ज़रूरी और विश्वसनीय ख़बरों के लिए डाउनलोड करें ईटीवी भारत एप",politics
पीएम मोदी से खास अंदाज में मिले पीएम जॉनसन,"इंडिया न्यूज़, नई दिल्ली: पीएम बोरिस जॉनसन (Prime Minister Boris Johnson) ने पीएम मोदी (Prime Minister Narendra Modi) के साथ खास अंदाज में मुलाकात की। उन्होंने अपने संबोधन में कहा, नरेंद्र मेरे खास दोस्त हैं। जॉनसन के संबोधन का अंदाज भी जोरदार रहा। उन्होंने कहा कि “इस चुनौतीपूर्ण समय में मेरा मानना है कि हम खास दोस्त और करीब हो जाते हैं।ब्रिटेन व भारत के बीच साझेदारी हमारे समय की परिभाषित दोस्ती में से एक है।” पीएम मोदी ने कहा कि पिछले कई वर्ष से ब्रिटेन और भारत के रिश्ते मजबूत करने में पीएम जानसन की महत्त्वपूर्ण भूमिका रही है।”  जानसन ने कहा कि “ब्रिटेन नौकरशाही को कम करने और रक्षा खरीद के लिए डिलीवरी के समय को कम करने के लिए एक भारत विशिष्ट खुला सामान्य निर्यात लाइसेंस बना रहा है। हिंद-प्रशांत क्षेत्र को मुक्त, खुला और नियम-आधारित रखने में दोनों देशों का साझा हित है। दोनों देश वायु, अंतरिक्ष और समुद्री खतरों से निपटने के लिए सहमत हुए हैं। हम स्थायी, घरेलू ऊर्जा के लिए कदम उठाएंगे। इस यात्रा ने दोनों देशों के संबंधों को गहरा किया है।” माल्या और नीरव का प्रत्यर्पण किया जाएगा बोरिस जानसन ने पीएम मोदी से मुलाकात में भरोसा दिया है कि बैंकों से धोखाधड़ी कर भागे विजय माल्या, नीरव मोदी का भारत प्रत्यर्पण किया जाएगा। उन्होंने कहा कि “कुछ कानूनी पेच हैं, जिसके चलते इन लोगों का भारत प्रत्यार्पण नहीं हो सका है।” जानसन ने कहा कि “यूके की सरकार ने उनके प्रत्यर्पण का आदेश दे दिया है। हम ऐसे लोगों का स्वागत नहीं करेंगे, जो हमारे कानूनी सिस्टम का इस्तेमाल भारत से बचने के लिए करना चाहते हैं।” हमें Google News पर फॉलो करे- क्लिक करे ! ये भी पढ़ें : Rajya Sabha की 4 सीटों के लिए कवायद शुरू, जुलाई में रिक्त होंगी सीटें ये भी पढ़ें : Kejriwal Congratulates CM Bhagwant Mann: केजरीवाल ने ट्वीट कर सीएम भगवंत मान को दी बधाई Connect With Us : Twitter | Facebook | Youtube The post पीएम मोदी से खास अंदाज में मिले पीएम जॉनसन appeared first on India News.",politics
कांग्रेस राज्यसभा के लिए प्रिंयका गांधी और रॉबर्ट वाड्रा के नाम पर कर रही विचार,"कांग्रेस पार्टी उत्तरप्रदेश प्रभारी प्रियंका गांधी वाड्रा को राज्यसभा भेजने की तैयारी कर रही है। कांग्रेस पार्टी में राजस्थान में राज्यसभा चुनावों की तैयारियां शुरू हो चुकी हैं। प्रदेश में राज्यसभा की 10 सीटों में से 4 सीटों के लिए चुनाव होने वाले हैं, जोकि आगामी 4 जुलाई को खाली होने वाली हैं। ऐसे में कांग्रेस पार्टी उपयुक्त चेहरे की तलाश कर रही है। पार्टी अब तक जिन नामों पर विचार कर रही है, उनमें प्रियंका गांधी वाड्रा के साथ-साथ उनके पति रॉबर्ट वाड्रा, पूर्व वित्तमंत्री पी चिदंबरम के नाम पर विचार किया जा रहा है। हालांकि जिन सीटों पर चुनाव हो रहे हैं। कांग्रेस की तरह से एक नाम सबसे ज्यादा चौंका देने वाला है और वो नाम है पार्टी महासचिव प्रियंका गांधी वाड्रा का। इन सभी चारों सीटों पर फिलहाल भाजपा का कब्जा है लेकिन पार्टी को चुनाव में नुकसान होने वाला है। साल 2018 में राजस्थान की बदलती हुई सत्ता के चलते इन 4 में से 3 सीटों में ये साफ है। 4 में से 2 सीटें कांग्रेस को तो एक भाजपा को मिलने की पूरी संभावना है लेकिन एक सीट किसके पाले में जाती है, ये साफ नहीं है। खासबात ये है कि प्रियंका गांधी वाड्रा के राजस्थान के रास्ते राज्यसभा जाने से अशोक गहलोत और सचिन पायलट के बीच की दूरी जरूरत थोड़ी कम हो सकती है। हाल ही में कांग्रेस अध्यक्षा सोनिया गांधी की सचिन पायलट से मुलाकात के 3 घंटे मुलाकात की थी जिसके बाद सचिन ने कहा कि 2 साल पुरानी कमेटी को लेकर उनकी कांग्रेस अध्यक्ष से चर्चा हुई। जिसके कई राजनीतिक मायने निकाले जा रहे हैं। हालांकि ये भी कहा जा रहा है कि राजनीतिक गलियारों में चर्चा तो यह है कि रॉबर्ट वाड्रा को कांग्रेस पार्टी छत्तीसगढ़ के रास्ते भी राज्यसभा भेज सकती है। क्योंकि छत्तीसगढ़ की 2 सीटों के लिए चुनाव होने वाला है। --आईएएनएस पीटीके/एएनएम",politics
"जयराम का आश्वासन, केंद्र व जनसहयोग से करेंगे मिशन रिपीट","बदल गया राजनीति का रिवाज, अब भाजपा के बाद फिर भाजपा सवा चार साल में दो वर्ष काम कर पाई सरकार, नहीं थमने दी विकास की रफ्तार मुनीष गारिया, नगरोटा बगवां चार राज्यों में भाजपा की शानदार जीत के बाद जिला कांगड़ा के दौरे पर पहुंचे पार्टी के राष्ट्रीय अध्यक्ष जगत प्रकाश नड्डा से प्रदेश भाजपा ने मार्गदर्शन लिया, साथ ही आश्वासन भी दिया कि हिमाचल में भी मिशन रिपीट को सफल बनाकर रहेंगे। इसके लिए प्रदेश भाजपा को केंद्र का समय-समय पर मार्गदर्शन और जनसहयोग चाहिए। नगरोटा बगवां में हुई रैली में मुख्यमंत्री जयराम ठाकुर ने सवा चार साल में किए विकास कार्यों के आधार पर मिशन रिपीट के लिए खुले मन एवं आत्मविश्वास से हामी भरी। जनसभा को संबोधित करते हुए मुख्यमंत्री ने स्पष्ट कहा कि राजनीतिक परिवेश बदल चुका है। विकास और प्रधानमंत्री नरेंद्र मोदी के साथ से भाजपा हिमाचल में फिर सरकार बनाएगी। उन्होंने कांग्रेस को नसीहत दी कि बारी-बारी नेतृत्व का रिवाज बदल गया है। अब भाजपा के बाद फिर भाजपा की ही सरकार बनेगी। भाजपा ने जैसे उत्तराखंड और उत्तर प्रदेश में जैसे इतिहास बदलकर फिर सरकार बनाई है, वैसे ही हिमाचल की राजनीति में भी इतिहास बनेगा। उन्होंने कहा कि नड्डा जब भी हिमाचल में आते हैं तो उन्हें वह सब बातें याद आती हैं कि राष्ट्रीय अध्यक्ष के साथ उन्होंने कब और कहां-कहां काम किया है। हमारी सरकार को सवा चार साल में कदम-कदम पर जनता का सहयोग मिला है, वहीं पीएम मोदी के नेतृत्व से मजबूती भी मिली है। कोरोना के कारण सरकार सवा चार साल में से सिर्फ दो वर्ष ही काम कर पाई है, लेकिन विकास की रफ्तार नहीं थमने दी। हमारे मंत्री व विधायकों ने कोरोनाकाल में मानवता के ऐसे आयाम स्थापित किए, जो प्रदेश व देश के इतिहास में शामिल होंगे। इसके विपरीत कांग्रेस ने संकट के दौर में भी राजनीति ही की। पहले कांग्रेस नेता बोलते थे कि हम आ रहे हैं, लेकिन पंजाब चुनाव के बाद वह बोलना बंद हो गए हैं। इससे पहले पार्टी प्रदेशाध्यक्ष सुरेश कश्यप ने कहा कि हमारा सौभाग्य है कि केंद्र एवं राष्ट्रीय नेतृत्व का हमें समय-समय पर आशीर्वाद मिलता रहा है। अब हम कह सकते हैं कि इस बार भाजपा सरकार रिपीट होकर ही रहेगी। जयराम सरकार ने बजट में हर वर्ग का ख्याल रखा है। नहीं हुई आप की कोई बात जनसभा के दौरान प्रदेश भाजपा की ओर से आम आदमी पार्टी का कहीं कोई जिक्र नहीं किया गया। कई दिन से आप के नेता दावा कर रहे थे कि प्रदेश सरकार अब हर कार्यक्रम में 90 प्रतिशत बात आप की ही करते हैं। लेकिन शुक्रवार को कार्यक्रम के दौरान मुख्यमंत्री और प्रदेशाध्यक्ष ने ही आप का कोई जिक्र नहीं किया।",politics
"RJD के इफ्तार पार्टी में शामिल हुए नीतीश कुमार, शाहनवाज हुसैन ने दिया बड़ा बयान","बिहार के सीएम नीतीश कुमार (Bihar CM Nitish Kumar) ने पूर्व मुख्यमंत्री राबड़ी देवी ( former Chief Minister Rabri Devi) के घर इफ़्तार की दावत (Iftar Party) में शामिल हुए। इस अवसर पर तेजस्वी यादव (Tejashwi Yadav) भी मौजूद रहे। तेजस्वी यादव ने खुद गेट पर जाकर सीएम नीतीश की अगवानी की। रिपोर्ट के अनुसार, वहीं बिहार सरकार में मंत्री शाहनवाज़ हुसैन और चिराग पासवान भी दावत-ए-इफ्तार में पहुंचे। इफ़्तार दावत में कोई राजनीतिक मामला निकालने की जरूरत नहीं समाचार एजेंसी एएनआई के मुताबिक, राबड़ी देवी के घर इफ़्तार दावत में शिरकत करने के बाद बिहार सरकार में मंत्री शाहनवाज हुसैन ने पत्रकारों से बातचीत की। शाहनवाज हुसैन ने कहा कि मैंने और सुशील मोदी जी ने इफ़्तार दिया था, वहां भी नीतीश कुमार आए थे। यहां तेजस्वी यादव ने इफ़्तार दिया है। हमें भी बुलाया गया था, हम आ गए। इसमें कोई राजनीतिक मामला निकालने की जरूरत नहीं है। इफ़्तार की दावत को राजनीतिक परिप्रेक्ष्य में देखना बिल्कुल भी उचित नहीं वहीं चिराग पासवान से पत्रकारों ने पूछा- 'क्या राजनीति के नीतीश कुमार, चिराग पासवान और तेजस्वी यादव के एक साथ आने का समीकरण बन सकता है'। इस सवाल के जवाब में चिराग ने कहा कि नहीं ऐसी कोई संभावना नहीं है... इफ़्तार की दावत को राजनीतिक परिप्रेक्ष्य में देखना बिल्कुल भी उचित नहीं है। आरजेडी की तरफ से हर साल इफ्तार पार्टी का आयोजन किया जाता रहा है जानकारी के लिए आपको बता दें कि हर वर्ष आरजेडी की तरफ से रमजान के महीने में इफ्तार पार्टी का आयोजन किया जाता रहा है। हर साल की तरह इस साल भी इफ्तार का आयोजन किया गया। इस बीच शाम में सीएम की सुरक्षा दल से जुड़े लोग भी राबड़ी आवास इफ्तार की दाव में शिरकत के लिए पहुंचे। जिससे पुष्टि हो गई कि सीएम नीतीश कुमार भी इफ्तार में शामिल हो रहे हैं और वह हुए भी।",politics
"Jahangirpuri Violence: CPI और सपा के नेता पहुंचे जहांगीरपुरी, पुलिस ने स्थानीय लोगों से मिलने से रोका","डी राजा ने संवाददाताओं से कहा, हम यहां लोगों से मिलने और उनकी पीड़ा समझने आये हैं. हमें अंदर जाने की अनुमति क्यों नहीं दी जा रही है? दिल्ली के हिंसा-प्रभावित जहांगीरपुरी में विवादास्पद अतिक्रमण-विरोधी अभियान के एक दिन बाद शुक्रवार को भारतीय कम्युनिस्ट पार्टी (CPI) और समाजवादी पार्टी (सपा) नेता स्थानीय लोगों से मिलने पहुंचे, लेकिन पुलिस ने उन्हें रोक दिया. CPI का पांच-सदस्यीय प्रतिनिधिमंडल सुरक्षाकर्मियों द्वारा रोके जाने के बाद जहांगीरपुरी में कुशल चौक के पास बैरिकेड के पास धरने पर बैठ गया. प्रतिनिधिमंडल का नेतृत्व पार्टी के राष्ट्रीय सचिव और राज्यसभा सांसद डी राजा कर रहे थे. उन्होंने कहा कि वे लोगों की पीड़ा समझने आये हैं. प्रतिनिधिमंडल के अन्य सदस्यों में CPI नेता एन्नी राजा, ए खान, पल्लव सेन गुप्ता और बिनय बिस्वान शामिल हैं. राजा ने संवाददाताओं से कहा, ''हम यहां लोगों से मिलने और उनकी पीड़ा समझने आये हैं. हमें अंदर जाने की अनुमति क्यों नहीं दी जा रही है? (मकानों को) ढहाने का आदेश क्यों दिया गया? इसके पीछे कौन था? दिल्ली पुलिस गृह मंत्रालय के तहत है, इसलिए (गृह मंत्री) अमित शाह को इसके लिए जिम्मेदार ठहराया जाना चाहिए.'' उन्होंने कहा कि गैर-कानूनी तरीके से घरों को ढहाया गया और केंद्रीय गृह मंत्री को बताना चाहिए कि वहां क्या हुआ? बाद में सपा का भी चार-सदस्यीय प्रतिनिधिमंडल कुशल चौक पहुंचा. प्रतिनिधिमंडल में सांसद एस टी हसन, विश्वम्भी प्रसाद निषाद, रवि प्रकाश वर्मा, जावेद अली खान एवं सफीकुर रहमान शामिल थे. हसन ने पत्रकारों से कहा, ''हमें मौके पर जाने और लोगों से मिलने की अनुमति दी जानी चाहिए. वे (पुलिस) हमें यह कहकर रोक रहे हैं कि लोकतंत्र को गम्भीर खतरा है.'' Mussoorie News: मसूरी में अतिक्रमण पर डीएम का बड़ा फैसला, सभी अवैध निर्माण को चिन्हित करने के दिये निर्देश Petrol Diesel Price Today: दिल्ली से एमपी तक आज पेट्रोल- डीजल की कीमत में हुई बढ़ोतरी या मिली राहत? चेक करें ताजा रेट लिस्ट",politics
"सांसद सुनील सोनी बोले- हाईवे और सड़कों की शिलान्यास में सिर्फ मुख्यमंत्री की फोटो, सरकार ने गडकरी की तस्वीर तक नहीं लगाई...","रायपुर. भाजपा सांसद सुनील सोनी ने आज प्रेस कॉन्फ्रेंस में राज्य सरकार पर जमकर निशाना साधा. सुनील सोनी ने कहा कि हाईवे और सड़कों के शिलान्यास में सिर्फ मुख्यमंत्री की तस्वीर थी. केंद्रीय मंत्री की तस्वीर तक नहीं लगाई गई और ना ही मंत्री नितिन गडकरी के स्वागत में सामान्य शिष्टाचार अपनाया गया. एयरपोर्ट पर कोई मंत्री रिसीव करने नहीं पहुंचा. भाजपा वोटर्स सर्वे और धार्मिक कॉलम को लेकर कहा कि भाजपा ने तय किया है कि सबसे कमजोर 100 बूथ चिन्हित किए जाएं. इन बूथों में लोगों को योजनाओं का लाभ मिल रहा है या नहीं ये सुनिश्चित किया जाए. वहीं धर्म के आधार पर सर्वे और कांग्रेस के आरोपों पर कहा कि जाति और धर्म के आधार पर सर्वे करने का मकसद यही है कि कितना लाभ मिला. इसकी जानकारी जुटाई जाएगी, हम चाहते हैं कि बाबा साहब की व्यवस्था पर काम हो, न्याय हो. उन्होंने आगे कहा कांग्रेस साम्प्रदायिकता के आरोप लगाकर छत्तीसगढ़ की फिजा को बिगाड़ने की कोशिश में है. साथ ही सीएम के सांसदों का टिकट काटे जाने के पर भी पलटवार करते हुए कहा कि, भाजपा में किसको-किसको टिकट मिलेगी, उसकी चिंता कांग्रेस ना करे. जैसी स्थिति कांग्रेस सरकार की है, चाहे वह जिसे भी टिकट दे ले उसका हारना तय है. कांग्रेस को लेकर उन्होंने यह भी कहा कि, अपराधियों को लगने लगा है कि ये उनकी सरकार है. उन्होंने आगे एथेनॉल में अनुमति के पेंच और सरकारी योजनाएं लागू करने को लेकर कहा कि, प्रदेश में एथेनॉल को लेकर कोई काम नहीं हुआ है. राज्य सरकार इस पर भ्रम फैला रही है. केंद्र से अनुमति को लेकर नितिन गडकरी से मुख्यमंत्री की व्यक्तिगत बातचीत भी हुई है. सरकार भ्रम फैलाने के बजाय काम करने का प्रयास करें. हम छत्तीसगढ़ में योजनाएं लाने के लिए सांसद बने हैं, रोकने के लिए नहीं.",politics
"AAP पार्टी का बीजेपी पार्षद पर निशाना, कहा- 'बुलडोजर' का डर दिखाकर दिल्ली वालों से कर रहे वसूली","  नेशनल डेस्क: जहांगीरपुरी में अतिक्रमण रोधी अभियान को लेकर जारी राजनीतिक बवाल के बीच आम आदमी पार्टी (आप) ने शुक्रवार को भाजपा पार्षदों पर दिल्ली के निवासियों से 'उगाही' करने का आरोप लगाया। आप के वरिष्ठ नेता एवं दिल्ली के उपमुख्यमंत्री मनीष सिसोदिया ने इस घटनाक्रम को ''भाजपा की बुलडोजर राजनीति का सच'' बताया और अपनी पार्टी के विधायकों से उन लोगों के साथ मजबूती से खड़े होने का आह्वान किया, जिन्हें भारतीय जनता पार्टी (भाजपा) के पार्षदों द्वारा ''डराया, ब्लैकमेल किया और धमकाया जा रहा है।''  दिल्ली के मुख्यमंत्री अरविंद केजरीवाल ने एक ट्वीट में कहा, ''पूरी दिल्ली से इस तरह की कई शिकायतें आ रहीं हैं। दिल्ली के लोग खुलेआम इस किस्म की उगाही और गुंडागर्दी बर्दाश्त नहीं करेंगे। क्या इसीलिए एमसीडी के चुनाव टाले गए हैं?'' सिसोदिया ने अपनी पार्टी के विधायकों से भाजपा के ''जबरन वसूली अभियान'' के खिलाफ खड़े होने की अपील की। अपनी पार्टी के विधायकों को लिखे पत्र में उन्होंने कहा, ''मैं आप सभी विधायकों से भाजपा द्वारा चलाए जा रहे इस जबरन वसूली अभियान के खिलाफ खड़े होने की अपील करता हूं।  अपने क्षेत्र में हर जगह लोगों को बताएं कि दिल्ली सरकार और 'आप' लोगों के साथ खड़ी है।'' उत्तर पश्चिम दिल्ली में हिंसा प्रभावित जहांगीरपुरी में बुधवार को एक मस्जिद के पास कई कंक्रीट और अस्थायी ढांचे को उत्तरी निगम के ''अतिक्रमण विरोधी अभियान'' के तहत गिरा दिया गया था। इसके बाद भाजपा की दिल्ली इकाई के प्रमुख आदेश गुप्ता ने दक्षिण और पूर्वी निगमों के महापौरों को पत्र लिखा था और कहा था कि वे अपने क्षेत्रों में भी बुलडोजर का उपयोग कर अवैध अतिक्रमण को हटाने का अभियान चलायें।  इस बीच दिल्ली में सत्तारूढ़ 'आप' ने आरोप लगाया कि गुप्ता का महापौरों को लिखा पत्र ''तीन नगर निगमों के कार्यकाल से पहले जितना संभव हो सके, दिल्ली के लोगों से पैसे ऐंठने के लिए एक सुनियोजित योजना है।'' 'आप' के मुख्य प्रवक्ता सौरभ भारद्वाज ने संवाददाताओं से कहा, ''उनके पत्र में रोहिंग्या और बांग्लादेशियों का जिक्र नहीं है, जबकि वह उनके बारे में बात कर रहे हैं। यह भाजपा की एक सुनियोजित योजना है।''",politics
"हिमाचल चुनाव के लिए BJP का अभियान तेज, जेपी नड्डा बोले- मुंह की खाएंगी कांग्रेस-AAP","नड्डा ने कांग्रेस पार्टी पर राज्य और उसके लोगों के हितों की अनदेखी करने का आरोप लगाया. नड्डा ने कहा, कांग्रेस की सरकारों ने हमेशा राज्य के हितों की अनदेखी की और उसके अधिकार छीन लिए.  भारतीय जनता पार्टी ने हाल में हुए 5 राज्यों में से 4 राज्यों में विजय का पताका फहरा दिया था. अब इस साल के अंत में पार्टी के राष्ट्रीय अध्यक्ष जेपी नड्डा के राज्य हिमाचल प्रदेश में विधानसभा चुनाव होने हैं. इन चुनावों को लेकर बीजेपी ने कमर कस ली है और तैयारियां शुरू कर दी हैं. हिमाचल प्रदेश में विधानसभा चुनाव की तैयारियों को लेकर पार्टी के मुखिया जेपी नड्डा ने हिमाचल के कांगड़ा जिले में एक रोड शो किया. इस रोड शो में नड्डा ने कांग्रेस पर जमकर हमला बोला है. बीजपी के राष्‍ट्रीय अध्‍यक्ष जेपी नड्डा आज से हिमाचल प्रदेश के दो दिवसीय दौरे पर हैं। नड्डा ने कांगड़ा के नगरोटा बगवां में रोड शो किया. इस दौरान जेपी नड्डा के साथ राज्य के मुख्यमंत्री जयराम ठाकुर और हिमाचल प्रदेश बीजेपी के अध्यक्ष सुरेश कश्यप भी मौजूद रहे. इस रोड शो के दौरान नड्डा ने हिमाचल में एक बार फिर सत्ता को बरकरार रखने की उम्मीद जताते हुए पार्टी की जनसमर्थक और लोककल्याण नीतियों के बारे में जनता को बताया. नड्डा ने कहा हिमाचल में भी एक बार फिर से बीजेपी सरकार बनाएगी जैसे कि उत्तर प्रदेश और उत्तराखंड में बीजेपी ने अपनी जीत दोहराई है. कांग्रेस पर बोला हमला जेपी नड्डा ने कांगड़ा के नगरोटा बगवां में रोड शो के बाद एक सभा को भी संबोधित किया. उन्होंने जनसभा को संबोधित करते हुए कांग्रेस पर जमकर हमला बोला. नड्डा ने कांग्रेस पार्टी पर राज्य और उसके लोगों के हितों की अनदेखी करने का आरोप लगाया. नड्डा ने कहा, कांग्रेस की सरकारों ने हमेशा राज्य के हितों की अनदेखी की और उसके अधिकार छीन लिए. उन्होंने कहा, केंद्र में भी वो कांग्रेस की ही सरकार थी जिसने हिमाचल प्रदेश से विशेष राज्य का दर्जा छीन लिया था, बाद में प्रधानमंत्री नरेंद्र मोदी ने हिमाचल को एक बार फिर विशेष राज्य का दर्जा दिया. कांग्रेस और 'आप' को देंगे शिकस्तः नड्डा नड्डा ने हमला जारी रखते हुए कहा, कांग्रेस के समय में परियोजनाओं के लिए केंद्र-राज्य के हिस्से का 90:10 अनुपात था जिसे बाद में बीजेपी सरकार के कार्यकाल के दौरान फिर से बहाल किया गया. इसके अलावा, हिमाचल प्रदेश राज्य के लिए विशेष औद्योगिक पैकेज भी अटल बिहारी वाजपेयी सरकार द्वारा प्रदान किया गया था. नड्डा ने आगे कहा, भाजपा हिमाचल प्रदेश में फिर से जीतने के लिए तैयार है और कांग्रेस और आम आदमी पार्टी (आप) को यहां मुंह की खानी पड़ेगी. बीजेपी ने यूपी और उत्तराखंड में रचा इतिहास नड्डा ने आगे कहा, ये नरेंद्र मोदी जी ही थे जिन्होंने समाज के कमजोर वर्गों और सरकार के कल्याणकारी लाभों से वंचित लोगों को उनका हक दिलवाया उनके इन्हीं फैसलों की वजह से पिछले दिनों बीजेपी ने 5 में से 4 राज्यों में जीत हासिल की है. उत्तर प्रदेश में योगी ने इतिहास रच दिया और 37 साल बाद बीजेपी ने लगातार दूसरी बार सरकार बनाई. उत्तर प्रदेश के विधानसभा चुनाव में कांग्रेस के 389 उम्मीदवारों की जमानत जब्त हो गई थी, जबकि आम आदमी पार्टी के 377 उम्मीदवारों की जमानत जब्त हो गई थी. यह पहली बार था जब कोई सरकार उत्तराखंड में अपनी सरकार को दोहराने में सफल रही. वहीं मणिपुर में भी बीजेपी ने पहली बार अपने अकेले दम पर जीत हासिल की. लोगों के विकास और कल्याण के लिए प्रतिबद्ध है बीजेपीः नड्डा नड्डा ने आगे कहा, भारतीय जनता चाहे केंद्र में हो या फिर चाहे किसी भी राज्य में वो हमेशा लोगों को विकास और कल्याण के लिए प्रतिबद्ध है. उन्होंने आगे कहा, केंद्र सरकार यूक्रेन में फंसे देश के 24,000 से अधिक छात्रों को वापस लाने में सफल रही, जिनमें से लगभग 430 छात्र हिमाचल प्रदेश के थे। यहां तक कि पाकिस्तान के छात्र भी अपने वाहनों पर भारतीय झंडा फहराकर यूक्रेन से बाहर निकलने में सफल रहे। यह बदलते भारत की तस्वीर थी और यह प्रधानमंत्री नरेंद्र मोदी के मजबूत नेतृत्व के कारण ही संभव हुआ. कांगड़ा प्रदेश का सबसे महत्वपूर्ण जिला आपको बता दें कि हिमाचल प्रदेश में विधानसभा की कुल 68 सीटें हैं. वहीं कांगड़ा जिले में 15 विधानसभा सीटें आती हैं ये पूरे हिमाचल प्रदेश के किसी भी जिले में सबसे ज्यादा विधानसभा वाला जिला है इस वजह से राजनीतिक दृष्टिकोण से इसे बहुत ही महत्वपूर्ण माना जाता है. जल्द कांग्रेस में शामिल हो सकते हैं प्रशांत किशोर, कमलनाथ का तंज- 'हम किसी पर डिपेंड नहीं, हमारी तैयारी पूरी' जम्मू-कश्मीर: 'सेना ने हमें बचा लिया, गोलीबारी और ग्रेनेड धमाके से हमारे जिंदा बाहर आने की उम्मीद नहीं थी'",politics
"श्रीलंका की मुख्य विपक्षी पार्टी ने पेश किया संविधान संशोधन विधेयक, पूर्व थल सेना प्रमुख बोले- संशोधन से नहीं होगा समाधान","कोलंबो, पीटीआइ। संविधान में संशोधन और सरकार की राष्ट्रपति प्रणाली को समाप्त करना ही कर्ज में डूबे श्रीलंका के संकट का समाधान नहीं हो सकता। पूर्व थल सेना अध्यक्ष सरथ फेंसेका ने यह कहते हुए देश की राजनीतिक संस्कृति में बदलाव की जरूरत को रेखांकित किया है। श्रीलंका की मुख्य विपक्षी पार्टी समागी जन बालाबेगाया (एसजेबी) ने गुरुवार को एक संविधान संशोधन विधेयक पेश किया। संवैधानिक लोकतंत्र को लागू करने की मांग इस संशोधन में अन्य प्रविधानों के अलावा देश में 1978 से जारी राष्ट्रपति प्रणाली को समाप्त करने और इसकी जगह संवैधानिक लोकतंत्र लागू करने की मांग शामिल है। अब एसजेबी सांसद फोंसेका ने गुरुवार को संसद में कहा, 'स्कूल का प्रिंसिपल जब किसी बच्चे को गाली दे तो आपको प्रिंसिपल का पद समाप्त करने की जगह उसके खिलाफ कार्रवाई करनी होगी।' 21वें संविधान संशोधन का मसौदा सौंपा एसजेबी ने खराब आर्थिक संकट को लेकर राष्ट्रपति गोटाबाया राजपक्षे और उनकी श्रीलंका पोदुजना की अगुआई वाली सरकार से इस्तीफे की मांग को लेकर हुए व्यापक प्रदर्शन को देखते हुए कदम उठाया है। एसजेबी ने संसद के महासचिव को 21वें संविधान संशोधन का मसौदा सौंपा है। प्रधानमंत्री बोले- एनएससी की बैठक में शामिल नहीं होना चूक श्रीलंका के प्रधानमंत्री महिंदा राजपक्षे ने शुक्रवार को माना कि रांबुक्काना में हुई ¨हसा पर राष्ट्रीय सुरक्षा परिषद (एनएससी) की बैठक में शामिल नहीं होकर भूल की। पुलिस फायरिंग में एक व्यक्ति की मौत हो गई। प्रदर्शनकारी की मौत पर तीन पुलिस अधिकारियों के तबादले श्रीलंका पुलिस ने गलत व्यवहार के लिए तीन वरिष्ठ पुलिस अधिकारियों का तबादला कर दिया है। गलत व्यवहार के कारण रांबुक्काना हिंसा में एक प्रदर्शनकारी की मौत हो गई। यहां सरकार विरोधी निहत्थे प्रदर्शनकारियों पर पुलिस ने गोलियां चलाई। जांच के लिए एक विशेष पुलिस टीम गठित कर तीन दिन के भीतर रिपोर्ट मांगी गई है। श्रीलंका से भागकर कुछ और लोग भारत पहुंचे संकट का सामना कर रहे श्रीलंका से और 18 नागरिक भागकर शुक्रवार को भारत पहुंच गए। धनुषकोडि पहुंचे परिवारों को मंडपम शरणार्थी शिविर में रखा गया है। 18 लोगों में तीन बच्चे शामिल हैं। नौकाओं से दो जत्थे में आए लोग अरिचाल्मुनै में उतरे।",politics
माफिया के खिलाफ लड़ाई में ईमानदार शख्स भगवंत मान का साथ दूंगा: नवजोत सिंह सिद्धू," Highlights  चंडीगढ़: कुछ ही घंटे पहले पंजाब के मुख्यमंत्री भगवंत मान को 'रबर का गुड्डा' कहने वाले कांग्रेस नेता नवजोत सिंह सिद्धू ने अब उन्हें 'ईमानदार' शख्स करार दिया है। सिद्धू ने शुक्रवार को कहा कि राज्य में 'माफिया राज' के कारण पार्टी पंजाब चुनाव हारी है और अब उसे खुद को नये स्वरूप में ढालने का प्रयास करना चाहिए। उन्होंने मुख्यमंत्री भगवंत मान को 'छोटा भाई' और 'ईमानदार व्यक्ति' बताकर उनकी तारीफ भी की। किसी का नाम लिये बगैर सिद्धू ने कांग्रेस की 5 साल की सरकार में मुख्यमंत्री रहे अमरिंदर सिंह और चरनजीत सिंह चन्नी पर 'माफिया' के खिलाफ कार्रवाई करने में असफल रहने का आरोप लगाया। 'भगवंत मान ईमानदार शख्स हैं' सिद्धू ने पंजाब के मुख्यमंत्री पर बोलते हुए कहा कि अगर मान माफिया के खिलाफ लड़ते हैं तो उनका समर्थन किया जाएगा। बता दें कि हाल ही में संपन्न पंजाब विधानसभा चुनाव में प्रचंड बहुमत से जीतकर आम आदमी पार्टी ने भगवंत मान के नेतृत्व में सरकार बनायी है। एक कार्यक्रम से इतर सिद्धू ने कहा, 'वह मान) ईमानदार व्यक्ति हैं।' इस कार्यक्रम में अमरिंदर सिंह राजा वडिंग ने कांग्रेस की प्रदेश इकाई के अध्यक्ष का पदभार संभाला। पंजाब चुनाव में पार्टी की हार के बाद सिद्धू ने प्रदेश अध्यक्ष के पद से इस्तीफा दिया है। 'कांग्रेस माफिया राज के कारण चुनाव हारी' पूर्व क्रिकेटर ने कहा, 'कांग्रेस को खुद को नये स्वरूप में ढालना होगा। मैंने पहले कुछ नहीं कहा, लेकिन सभी को बोलने का अधिकार है और आज मैं कहता हूं कि कांग्रेस 5 साल के माफिया राज के कारण चुनाव हारी है।' सिद्धू ने कहा कि वह हमेशा माफिया के खिलाफ लड़ते रहे हैं। हालांकि, उन्होंने इस संबंध में कोई विस्तृत जानकारी नहीं दी, लेकिन सिद्धू अतीत में बालू खनन, परिवहन और केबल टीवी के क्षेत्र में राज्य में कथित 'माफिया' को लेकर अपनी कांग्रेस-नीत सरकार की आलोचना कर चुके हैं। 'मेरी लड़ाई किसी व्यक्ति के खिलाफ नहीं थी' सिद्धू ने कहा, 'मेरी लड़ाई किसी व्यक्ति के खिलाफ नहीं थी। यह एक तंत्र के खिलाफ थी और कुछ ऐसे लोगों के खिलाफ है जो राज्य को दीमक की तरह चाट रहे हैं।' सिद्धू ने कहा कि उनकी लड़ाई पंजाब के 'अस्तित्व' के लिए है किसी पद के लिए नहीं। उन्होंने कहा, 'जब तक राजनीति व्यापार बनी रहेगी उसका सम्मान नहीं होगा। जब पंजाब माफिया-मुक्त होगा, तभी राज्य आगे बढ़ेगा।' कांग्रेस नेता ने कहा कि वह भगवंत मान को अपने छोटे भाई की तरह मानते हैं और माफिया के खिलाफ लड़ाई में उनका साथ देंगे। 'मैंने मान पर कभी अंगुली नहीं उठायी है' सिद्धू ने कहा, 'वह ईमानदार व्यक्ति हैं। मैंने उनपर कभी अंगुली नहीं उठायी है। अगर वह उनके माफिया के) खिलाफ लड़ते हैं तो मेरा समर्थन उनके साथ है और पार्टी की राजनीति से उठकर भी ऐसा करूंगा क्योंकि यह पंजाब के अस्तित्व की लड़ाई है।' बाद में एक ट्वीट में उन्होंने कहा, 'कांग्रेस को सत्ता में वापसी के लिए खुद को नये रूप में ढालना होगा। ईमानदार लोगों को हमेशा नैतिक पुलिस का सामना करना पड़ता है और ईमानदारी प्रेरक प्रोपेलर) का काम करेगी। हम इस महान राज्य के अस्तित्व की लड़ाई लड़ रहे हैं। या फिर माफिया रहेगा या ईमानदार लोग रहेंगे।' सिद्धू ने इशारों में अमरिंदर पर साधा निशाना परोक्ष रूप से अमरिंदर सिंह का संदर्भ देते हुए सिद्धू ने दावा किया कि पूर्व मुख्यमंत्री ने कहा है कि माफिया को नहीं रोकना उनकी गलती है। उनका नाम लिये बगैर कांग्रेस नेता ने आरोप लगाया कि उन मुख्यमंत्री ने माफिया को शह दिया है। अमरिंदर सिंह के बाद मुख्यमंत्री बने चरनजीत सिंह चन्नी का भी परोक्ष रूप से संदर्भ देते हुए सिद्धू ने कहा कि उनके बाद जो मुख्यमंत्री बने उनपर भी सवाल उठाए गए। बता दें कि सिद्धू ने गुरुवार को ही भगवंत मान को 'रबर का गुड्डा' बताया था और साफ तौर पर अरविंद केजरीवाल की तरफ इशारा करते हुए कहा था कि दिल्ली से आम आदमी पार्टी का नेतृत्व राज्य में सरकार चला रहा है।",politics
"अमित शाह का भोपाल में रोड शो, मुस्लिम महिलाओं ने बरसाए फूल, कश्मीरी पंडितों ने किया स्वागत","भोपाल, 22 अप्रैल (हि.स.)। केन्द्रीय गृह मंत्री अमित शाह शुक्रवार को एक दिवसीय प्रवास पर भोपाल आए हैं। यहां विभिन्न कार्यक्रम में शिरकत करने के बाद उन्होंने रोड शो किया। इस दौरान भाजपा कार्यकर्ताओं द्वारा उनका जोरदार स्वागत किया गया। रोड शो के दौरान मुस्लिम महिलाओं ने जहां फूल बरसाए तो वहीं कश्मीरी पंडितों ने भी उनका जोरदार स्वागत किया। केंद्रीय गृह मंत्री अमित शाह का रोड शो भोपाल के लिंक रोड नंबर दो से शुरू होकर भाजपा कार्यालय पहुंचा। करीब दो किलोमीटर के इस रोड शो में भाजपा कार्यकर्ता दोनों तरफ कतारबद्ध खड़े होकर पेपर ब्लास्टर गन से फूल बरसा रहे थे। मुस्लिम महिलाएं भी इस दौरान अमित शाह के काफिले पर फूल बरसा रही थीं। कश्मीरी पंडितों ने भी बीच में मंच से उनका स्वागत किया। रोड शो के बाद केन्द्रीय मंत्री भाजपा कार्यालय पहुंचे, जहां उन्होंने राजामाता विजयाराजे सिंधिया, कुशाभाऊ ठाकरे, पं. दीनदयाल उपाध्याय की प्रतिमाओं पर पुष्प अर्पित किए। इस मौके पर मुख्यमंत्री शिवराज सिंह चौहान, भाजपा प्रदेश अध्यक्ष वीडी शर्मा, प्रदेश के मंत्रीगण व अन्य जनप्रतिनिध मौजूद रहे। अमित शाह भाजपा कार्यालय में करीब डेढ़ घंटे रुकेंगे। इस दौरान वे भाजपा नेताओं से मुलाकात कर विभिन्न विभागों की बैठकें लेंगे। हिन्दुस्थान समाचार / मुकेश",politics
कांग्रेस के सबसे ताजा असंतुष्‍ट नेता हार्दिक पटेल के पास गुजरात चुनाव से पहले क्या विकल्प हैं?,"तकरीबन तय हो चुका है कि गुजरात विधानसभा चुनाव से पहले कांग्रेस में चुनावी रणनीतिकार प्रशांत किशोर की एंट्री हो जाएगी. माना जा रहा है कि प्रशांत किशोर की रणनीति के सहारे गुजरात में कांग्रेस के लिए राजनीतिक परिदृश्य तेजी से बदलेंगे. लेकिन, गुजरात में कांग्रेस के लिए हालात कहीं से भी अनुकूल होते नजर नहीं आ रहे हैं. गुजरात कांग्रेस के कार्यकारी अध्यक्ष हार्दिक पटेल ने बागी तेवर अख्तियार करते हुए पार्टी के प्रदेश नेतृत्व के खिलाफ मोर्चा खोला हुआ है. शीर्ष नेतृत्व की ओर से सार्वजनिक रूप से बयानबाजी से बचने की चेतावनी के बावजूद हार्दिक पटेल खुलकर अपनी बात रखते नजर आ रहे हैं. हार्दिक पटेल ने भाजपा के नेतृत्व की फैसले लेने की क्षमता की तारीफ भी की. इतना ही नहीं, खुद के हिंदू होने पर गर्व की बात भी कह गए. आज तक से बातचीत में पाटीदार नेता हार्दिक पटेल ने कहा है कि 'गुजरात में कांग्रेस पार्टी के साथ समस्या नेतृत्व की है. मुझे गुजरात में किसी खास नेता से दिक्कत नहीं है. लेकिन, प्रदेश नेतृत्व किसी को काम नहीं करने दे रहा है. और, अगर कोई काम करना चाहता है, तो उसे करने से रोक देते हैं.' हार्दिक ने कहा कि 'मैंने इस बारे में कांग्रेस के शीर्ष नेतृत्व को बताया है. और, आलाकमान ने इस पर जल्द निर्णय लेने का आश्वासन दिया है.' भाजपा की तारीफ करते हुए पटेल ने कहा कि 'गुजरात में भाजपा का मजबूत आधार है. उनके पास फैसले लेने की क्षमता है. हमें दुश्मन की ताकत को स्वीकार करना चाहिए.' वहीं, खुद को गर्वित हिंदू बताते हुए हार्दिक पटेल ने कहा है कि 'हम भगवान राम को मानते हैं. अपने पिता की निधन की बरसी पर मैं भगवत गीता की 4000 बांटने जा रहा हूं. हम हिंदू धर्म से हैं और हमें हिंदू होने पर गर्व है.' वैसे, हार्दिक पटेल लंबे समय से कांग्रेस के शीर्ष नेतृत्व से भी खफा हैं. क्योंकि, बीते कुछ महीनों में कई शिकायतें करने के बावजूद कांग्रेस आलाकमान गुजरात में संगठन को लेकर चेत नहीं रही है. अपनी ही पार्टी के खिलाफ हार्दिक पटेल की इस मुखरता ने कई कयासों को जन्म दे दिया है. और, इन कयासों को भाजपा के प्रदेश अध्यक्ष सीआर पाटिल ने हार्दिक पटेल की तारीफ कर हवा दे दी है. हालांकि, पटेल का कहना है कि वह कांग्रेस छोड़कर कहीं नहीं जा रहे हैं. लेकिन, बीते दिनों आम आदमी पार्टी की गुजरात यूनिट के अध्यक्ष भी हार्दिक पटेल की प्रशंसा करते नजर आ चुके हैं. पटेल के हालिया बयानों पर नजर डाली जाए, तो उनकी नाराजगी आसानी से समझी जा सकती है. इस स्थिति में सवाल उठना लाजिमी है कि हार्दिक पटेल के सामने आखिर क्या राजनीतिक विकल्प हैं? हार्दिक पटेल का कहना है कि गुजरात में कोई काम करना चाहे, तो कांग्रेस नेता उसे रोक देते हैं. क्या भाजपा में शामिल होकर 'राजनीतिक खुदकुशी' करेंगे हार्दिक? भाजपा की तारीफ करने के बाद गुजरात कांग्रेस के प्रदेश अध्यक्ष सीआर पाटिल की ओर से हार्दिक पटेल को लेकर कहा गया है कि 'यह अच्छा है कि उन्होंने सार्वजनिक रूप से इसे कहने का साहस दिखाया. बहुत लोग ऐसा नहीं करते हैं.' गुजरात भाजपा के प्रदेश अध्यक्ष की ओर से ये कहा जाना हार्दिक पटेल के भगवा दल में शामिल होने के कयासों को हवा देने के लिए काफी है. लेकिन, भाजपा में शामिल होना हार्दिक पटेल के लिए इतना आसान नहीं होने वाला है. क्योंकि, भले ही हार्दिक खुद को गर्वित हिंदू बताकर सॉफ्ट कॉर्नर बनाने की कोशिश करें. लेकिन, प्रधानमंत्री नरेंद्र मोदी और गृह मंत्री अमित शाह के खिलाफ आग उगलती भाषा में दिए गए पटेल के बयान उनके रास्ते में आड़े आ ही जाएंगे. इन सबसे इतर हार्दिक पटेल के लिए भाजपा में शामिल होना एक तरह से 'राजनीतिक खुदकुशी' ही साबित होगा. क्योंकि, जिस भाजपा का विरोध कर हार्दिक पटेल ने पाटीदार आंदोलन खड़ा किया. और, उसके सहारे भाजपा को पिछले विधानसभा चुनाव में काफी हद तक नाकों चने चबवा दिए. अब उसी भाजपा में अगर हार्दिक शामिल होते हैं, तो उनका सियासी आधार अचानक से गायब हो जाएगा. हार्दिक पटेल पर अवसरवादी राजनीति के आरोप लगना तय हैं. लेकिन, हार्दिक के लिए भाजपा में केवल यही चुनौती नहीं है. भाजपा के स्थापित पाटीदार नेताओं से भी उन्हें पार्टी में बने रहने के लिए मोर्चा लेना होगा. क्योंकि, दशकों से भाजपा के साथ जुड़े ये नेता यूं ही हार्दिक पटेल को अपने बीच स्वीकार नहीं कर पाएंगे. आम आदमी पार्टी तो खुद ही खोज रही है सियासी आधार दिल्ली के सीएम अरविंद केजरीवाल पंजाब में आम आदमी पार्टी की जीत के बाद गुजरात चुनाव को लेकर बहुत ज्यादा उत्साहित हैं. आम आदमी पार्टी मान रही है कि वह गुजरात में भाजपा के सामने कांग्रेस का विकल्प बन सकती है. आम आदमी पार्टी और अरविंद केजरीवाल की नजर निश्चित तौर से हार्दिक पटेल पर होगी. क्योंकि, गुजरात में आम आदमी पार्टी की यूनिट के अध्यक्ष गोपाल इटालिया ने पटेल को उनके जैसी समान विचारधारा की पार्टी में शामिल होने का न्योता भी दे दिया था. देखा जाए, तो हार्दिक पटेल और आम आदमी पार्टी की विचारधारा काफी मेल खाती है. और, कांग्रेस की आंतरिक खींचतान में घिरे हार्दिक के लिए आम आदमी पार्टी किसी मौके से कम नहीं है. लेकिन, आम आदमी पार्टी के सामने गुजरात में सबसे अहम चुनौती अपना सियासी आधार बनाना है. हार्दिक पटेल को आम आदमी पार्टी में शामिल करने से पहले अरविंद केजरीवाल शायद ही दोबारा सोचेंगे. क्योंकि, हार्दिक पटेल के तौर पर राष्ट्रीय पहचान रखने वाला गुजरात का एक पाटीदार नेता अगर आम आदमी पार्टी के खेमें में खड़ा नजर आता है. तो, इससे कांग्रेस को झटका लगेगा. और, कांग्रेस के कमजोर होने से बनने वाली खाली जगह में आम आदमी पार्टी खुद को फिट कर लेगी. लेकिन, सियासी तौर पर आम आदमी पार्टी में शामिल होने का फैसला हार्दिक पटेल के लिए सही नहीं कहा जा सकता है. क्योंकि, गुजरात में आम आदमी पार्टी अभी खुद के लिए पैर रखने की जगह बना रही है. अगर हार्दिक पटेल का ये दांव फेल हो गया, तो आम आदमी पार्टी के साथ ही उनके राजनीतिक करियर पर भी प्रश्नचिन्ह लग जाएगा. कांग्रेस में सुनवाई नहीं, बावजूद इसके कोई विकल्प भी नहीं 12 मार्च 2019 को कांग्रेस में शामिल हुए हार्दिक पटेल ने महज 16 महीनों में ही प्राथमिक सदस्य से गुजरात के कार्यकारी प्रदेश अध्यक्ष का पद हासिल कर लिया था. लेकिन, इसके बाद गुजरात कांग्रेस के ही कुछ धड़ों के नेताओं ने हार्दिक पटेल को साइडलाइन करना शुरू कर दिया. पटेल को गुजरात कांग्रेस की बैठकों में शामिल होना का न्योता तक नहीं दिया जा रहा है. जिससे खफा होकर बीते दिनों हार्दिक पटेल ने कहा था कि प्रदेश कांग्रेस में मेरी हालत ऐसी है, जैसे नए दूल्हे की नसबंदी करा दी गई हो. दरअसल, हार्दिक पटेल गुजरात कांग्रेस की खेमेबाजी को लेकर लगातार आलाकमान के सामने चिंता जाहिर करते रहे हैं. लेकिन, कांग्रेस का शीर्ष नेतृत्व अपनी ही उलझनों में फंसा हुआ नजर आया. आसान शब्दों में कहा जाए, तो कांग्रेस के पूर्व अध्यक्ष राहुल गांधी के करीबी होने के बावजूद हार्दिक पटेल के लिए उनकी मदद का हाथ छोटा पड़ गया. वहीं, कांग्रेस में पाटीदार समाज के एक और नेता नरेश पटेल के भी शामिल होने को लेकर चर्चाएं तेज हैं. कयास लगाए जा रहे हैं कि प्रशांत किशोर कांग्रेस में शामिल होने के बाद नरेश पटेल को अपने साथ चुनावी पैकेज में लेकर आएंगे. और, संभावना है कि मुख्यमंत्री पद के उम्मीदवार के तौर पर नरेश पटेल को ही आगे किया जाए. हालांकि, इस मामले में हार्दिक पटेल पहले ही साफ कर चुके हैं कि पार्टी को आगे बढ़ाने के लिए नरेश पटेल को लाया जाना चाहिए. लेकिन, शायद ही हार्दिक पटेल सीएम पद के लिए नरेश पटेल के नाम पर तैयार होंगे. आसान शब्दों में कहा जाए, तो हार्दिक पटेल के सामने हाल-फिलहाल में कांग्रेस से बेहतर कोई विकल्प नही है. क्योंकि, अभी उनकी उम्र सिर्फ 28 साल है. और, उनके आगे अभी पूरा राजनीतिक करियर पड़ा हुआ है.",politics
"राबड़ी देवी के घर इफ्तार पार्टी में पहुंचे सीएम नीतीश कुमार, तेज प्रताप और तेजस्वी भी दिखे साथ","पटना, 22 अप्रैल: बिहार के मुख्यमंत्री नीतीश कुमार ने शुक्रवार को पूर्व मुख्यमंत्री राबड़ी देवी के घर इफ्तार की दावत में शिरकत की। इस मौके पर तेजस्वी यादव भी मौजूद रहे। बता दें, तेज प्रताप यादव ने केंद्रीय गृह मंत्री अमित शाह को रोजा इफ्तार पार्टी में शामिल होने का निमंत्रण भेजा था। यह निमंत्रण पत्र उन्होंने सोशल मीडिया पर साझा किया था। पार्टी राबड़ी देवी के आवास 10 सर्कुलर रोड पर हुई। Patna: Tejashwi Yadav की Iftar Party में शामिल हुए CM Nitish Kumar, देखें Video | वनइंडिया हिंदी तेजस्वी यादव ने आयोजित की इफ्तार पार्टी आरजेडी नेता तेजस्वी यादव ने शुक्रवार को पटना में इफ्तार पार्टी का आयोजन किया। इफ्तार पार्टी में बिहार के मुख्यमंत्री नीतीश कुमार समेत तमाम राजनीतिक दलों के बड़े नेता शामिल हुए। इफ्तार पार्टी में चिराग पासवान, बीजेपी नेता सैयद शाहनवाज हुसैन और राबड़ी देवी भी मौजूद रहीं। राबड़ी देवी के घर इफ़्तार दावत में शिरकत करने के बाद बिहार सरकार में मंत्री शाहनवाज हुसैन ने कहा कि मैंने और सुशील मोदी जी ने इफ़्तार दिया था, वहां भी नीतीश कुमार आए थे। यहां तेजस्वी यादव ने इफ़्तार दिया है। हमें भी बुलाया गया था, हम आ गए। इसमें कोई राजनीतिक मामला निकालने की जरूरत नहीं है। वहीं, चिराग पासवान से रिपोर्टर ने सवाल किया 'क्या राजनीति के नीतीश कुमार, चिराग पासवान और तेजस्वी यादव के एक साथ आने का समीकरण बन सकता है? इस पर जवाब देते हुए चिराग पासवान ने कहा, 'नहीं ऐसी कोई संभावना नहीं है... इफ़्तार की दावत को राजनीतिक परिप्रेक्ष्य में देखना बिल्कुल भी उचित नहीं है।' बिहार में सभी लोगों का होगा अपना घर, राज्य सरकार दे रही घर बनाने के लिए ज़मीन सुशील मोदी की दी हुई इफ्तार पार्टी में पहुंचे थे सीएम नीतिश कुमार हाल ही में सीएम नीतीश कुमार ने सुशील मोदी की दी हुई इफ्तार पार्टी में भी शिरकत की थी। सुशील मोदी पहले विधायक के रूप में, फिर उपमुख्यमंत्री के रूप में इफ्तार का आयोजन करते रहे। सुशील मोदी ने बुधवार को सांसद के रूप में इफ्तार का आयोजन किया। सुशील मोदी बिहार में पिछले तीस वर्षों से इफ्तार की दावत आयोजित करते चले आ रहे हैं। ",politics
"कमलनाथ ने प्रशांत किशोर को लेकर कह दी ये बड़ी बात, कांग्रेस में मची खलबली!","इंदौर, 22 अप्रैल: सियासत में मैनेजमेंट के मास्टर कहे जाने वाले प्रशांत किशोर के कांग्रेस में शामिल होने की अटकलों के बीच कमलनाथ ने बड़ा बयान दिया है. पूर्व सीएम कमलनाथ ने इंदौर में मीडिया से बातचीत करते हुए कहा कि, प्रशांत किशोर एक अनुभवी रणनीतिकार हैं, उन्होंने पूरे देश में विभिन्न पार्टियों के साथ काम किया है, अगर वह देख रहे हैं कि कांग्रेस ही देश का भविष्य है. कांग्रेस की मदद करना चाहते हैं. कांग्रेस से जुड़ना चाहते हैं, तो इसमें क्या खराबी है. आज वो केवल एक प्रदेश की बात नहीं कर रहे, उनका अनुभव है पर, यदि स्थिति बने तो कांग्रेस को उनसे लाभ उठाना चाहिए. Prashant Kishor पर Kamalnath का बयान 'Congress में आएं, न आएं, हमारी अपनी तैयारी' | वनइंडिया हिंदी कमलनाथ ने रतलाम में दिया था ये बयान उधर, इंदौर आने से पहले कमलनाथ रतलाम पहुंचे थे, जहां उन्होंने महंगाई हटाओ महारैली में हिस्सा लिया था. वहीं रतलाम में मीडिया से बातचीत करते हुए कमलनाथ ने कहा था कि, प्रशांत किशोर कांग्रेस से जुड़ेंगे तो केवल मध्यप्रदेश के लिए नहीं जुड़ेंगे बल्कि पार्टी के लिए दूसरे प्रदेशों में भी काम करेंगे. साथ ही कमलनाथ ने कहा था कि हम किसी पर डिपेंड नहीं है, हमारी खुद की अपनी तैयारी है. सच्चाई जनता के सामने है: कमलनाथ रतलाम में महंगाई और बेरोजगारी को लेकर कमलनाथ ने केंद्र और राज्य सरकार पर जमकर जुबानी हमला बोला. कमलनाथ ने कहा कि, सच्चाई आपके सामने है. महंगाई की कोई सीमा नहीं है, आज यह ध्यान मोड़ने का प्रयास करते हैं. महंगाई से बेरोजगारी से, और अगले 17 महीनों में इनका प्रयास रहेगा कि लोग महंगाई की बात ना करें, लोग किसानों की बात ना करें, लोग भ्रष्टाचार की बात ना करें, ऐसे मुद्दा लाएंगे, ऐसी आफत करेंगे कि लोगों का मुड़ जाए. कमलनाथ ने नौजवानों से किया आह्वान रतलाम में कमलनाथ ने सीएम शिवराज सिंह चौहान पर निशाना साधते हुए कहा कि, शिवराज सिंह कहते हैं हमने पिछले 2 साल में यह किया. 1 लाख लोगों को रोजगार मिलेगा शिवराज जी आप कितना झूठ बोलेंगे, आपने तो झूठ को भी शर्मा दिया. यह सोचते हैं कि जनता आज समझती नहीं है, मैं तो नौजवानों से यही कहता हूं अपना भविष्य सुरक्षित रखिए, यह भविष्य आपका है. रतलाम में कमलनाथ ने CM शिवराज पर साधा निशाना, कह दी ये बड़ी बात source: oneindia.com",politics
"नरेश चौहान भाजपा सरकार पर बरसे, आम आदमी पार्टी को दी ये नसीहत","कांग्रेस के वरिष्ठ प्रवक्ता नरेश चौहान भाजपा सरकार पर जमकर बरसे (Naresh Chauhan on jp nadda) है. उन्होंने प्रदेश की भाजपा सरकार को हर मोर्चे पर विफल करार दिया है. वहीं नरेश चौहान ने 'आप' की कांगड़ा रैली पर भी तंज कसते हुए कहा कि पंजाब और दिल्ली में काफी गर्मी है ऐसे में उन्हें पर्यटक बनकर हिमाचल घूमने आना (Naresh Chauhan on Aam Aadmi Party) चाहिए.  शिमला: हिमाचल विधानसभा के चुनाव 2022 (Himachal assembly elections 2022) को लेकर प्रदेश में चुनावी सरगर्मियां तेज हो गई है. जिसके तहत प्रदेश की वर्तमान सरकार भाजपा के राष्ट्रीय अध्यक्ष जेपी नड्डा द्वारा आज मड़ी में रोड शो किया (jp nadda kangra roadshow) गया. जिसको लेकर कांग्रेस के वरिष्ठ प्रवक्ता नरेश चौहान भाजपा सरकार पर जमकर निशाना साधा (Naresh Chauhan on jp nadda) और भाजपा सरकार को हिमाचल में हर मोर्चे पर विफल करार दिया. कांग्रेस के वरिष्ठ प्रवक्ता नरेश चौहान ने कहा कि हिमाचल प्रदेश में भाजपा के राष्ट्रीय अध्यक्ष जेपी नड्डा का 10 दिनों के अंदर यह दूसरा दौरा है. उन्होंने कहा कि चुनावी वर्ष होने के कारण वह बार-बार हिमाचल प्रदेश आ रहे हैं. उन्होंने कहा कि हिमाचल में भाजपा मुख्यमंत्री जयराम ठाकुर की अध्यक्षता में कुछ नहीं कर पाई है और एक फेल सरकार रही (Naresh Chauhan on jairam government) है. उन्होंने आरोप लगाया कि भाजपा सरकार ने जो भी वादे जनता से किए थे वे आज तक पूरे नहीं हो पाए हैं. कांग्रेस के वरिष्ठ प्रवक्ता ने कहा कि जेपी नड्डा ने अपने दौरे में महंगाई और बेरोजगारी को लेकर कोई बात नहीं की और न ही उन्होंने हिमाचल के विकास के लिए कोई मॉडल जनता के समक्ष पेश किया है, जिससे की प्रदेश की जनता को राहत मिल सके. उन्होंने कहा कि आज महंगाई चरम पर (Naresh Chauhan on inflation) है. प्रदेश के बहुत से युवा बेरोजगार बैठे हैं. युवाओं को रोजगार देने और प्रदेश की जनता को महंगाई से राहत देने में भाजपा सरकार बिल्कुल नाकाम रही है. वहीं उन्होंने मीडिया से रूबरू होते हुए आम आदमी पार्टी पर भी तंज कसा है. नरेश चौहान ने 'आप' की कांगड़ा रैली पर तंज कसते हुए कहा कि पंजाब और दिल्ली में काफी गर्मी है ऐसे में उन्हें पर्यटक बनकर हिमाचल घूमने आना (Naresh Chauhan on Aam Aadmi Party) चाहिए. उन्होंने कहा कि आम आदमी पार्टी का हिमाचल प्रदेश में कोई आधार नहीं है. उन्हें अभी अपना संगठन खड़ा करने में काफी समय लगेगा. : कांगड़ा में अरविंद केजरीवाल की रैली को लेकर AAP की तैयारी पूरी, कार्यक्रम को ऐतिहासिक बनाने का दावा",politics
झूठे आरोप लगा रहे आप नेता : बिधूड़ी,"नई दिल्ली, वरिष्ठ संवाददाता। दिल्ली विधानसभा में नेता प्रतिपक्ष रामवीर सिंह बिधूड़ी ने उप मुख्यमंत्री मनीष सिसोदिया समेत आम आदमी पार्टी के कई नेताओं द्वारा भाजपा निगम पार्षदों पर लगाए गए आरोपों की निंदा की है। उन्होंने कहा है कि आप नेता कोई एक झूठ गढ़ लेते हैं और फिर उस पर दिनभर बयानबाजी करते रहते हैं। बिधूड़ी ने कहा कि उप मुख्यमंत्री पद पर बैठे व्यक्ति को इस तरह के निराधार और मनगढ़ंत आरोप लगाना शोभा नहीं देता। इसकी बजाय उन्हें सरकार चलाने की तरफ ध्यान देना चाहिए। दिल्ली में कोरोना के मामले लगातार तेजी से बढ़ रहे हैं, लेकिन सरकार को उस तरफ ध्यान देने की फुरसत नहीं है। वह बाजारों को सैनेटाइज करने का इंतजाम नहीं कर रही। इस तरह के झूठे बयानों की बजाय अगर आम आदमी पार्टी के नेता लोगों में जाकर सोशल डिस्टेंसिंग और मास्क पहनने की जागरुकता फैलाते नजर आते तो वह रचनात्मक होता। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"बसपा सुप्रीमो ने नौशाद अली पर फिर जताया भरोसा, बने कानपुर मंडल प्रभारी","कानपुर, 22 अप्रैल (हि.स.)। बहुजन समाज पार्टी की सुप्रीमो मायावती ने एक बार फिर अपने पुराने विश्वासपात्र नौशाद अली पर भरोसा जताते हुए कानपुर मंडल का प्रभारी नियुक्त किया है। इस जिम्मेदारी के साथ ही नौशाद का पार्टी में पद भी बढ़ गया है।  बता दें कि, विधानसभा चुनाव में करारी हार के बाद करीब बीस दिन पहले ही मायावती ने नौशाद अली को हटाकर समसुद्दीन राईन को यह जिम्मेदारी सौंपी थी। राईन को कानपुर, लखनऊ, चित्रकूट और झांसी मंडल का प्रभारी नियुक्त किया गया था। पार्टी में बढ़ा नौशाद का रुतबा बसपा सुप्रीमो के इस फैसले ने पार्टी में नौशाद अली का रुतबा और बढ़ा दिया है। अब उनके पास कानपुर सहित तीन मंडलों का प्रभार हो गया है। इससे पहले नौशाद अली बनारस और आजमगढ़ मंडल की जिम्मेदारी भी संभाल रहे थे। हिन्दुस्थान समाचार/महमूद",politics
राजद सुप्रीमो लालू को न्यायालय से जमानत मिलने पर राजद में जश्न,"मुंगेर 22अप्रैल (हि.स)। राजद सुप्रीमो लालू यादव को जमानत मिलने पर शुक्रवार को जिला राजद कार्यकर्ताओं में जश्न का माहौल चरम पर दिखा। मुंगेर विधानसभा के पूर्व प्रत्याशी अविनाश यादव, राजद जिलाध्यक्ष देवकीनंदन गजेंद्र कुमार हिमांशु ने संयुक्त रूप कहा देश में समाजिक न्याय और सम्प्रदायिक सद्भाव शोषित पीड़ितों के मसीहा राजद सुप्रीमो लालू यादव को शाजिस के तहत सम्प्रदायिक और सामंती विचार धाराओं की शक्तियों द्वारा षडयंत्र कर कुचलने और कमजोर बनाने की मंशा नाकाम साबित हुई। जिलाध्यक्ष बुद्धिजीवी प्रकोष्ठ राजेश रमन उर्फ राजू यादव ने कहा बिहार के घरती के लाल, देश, विदेशों में सर्वाधिक लोकप्रिय नेता राजद सुप्रीमो लालू यादव के विचारों को रोकने के चारा घोटाला में फंसाने की षड़यंत्र रचकर फंसाया गया।उच्च न्यायालय से जमानत मिलने की खुशी का इजहार करते हुए कहा कि रमजान के पवित्र महिने में एक ओर जहाँ नेता प्रतिपक्ष तेजस्वी यादव द्वारा इफ्तार पार्टी आज के ही दिन आयोजित किया तो दूसरी ओर लालू जी की जमानत भी महज एक संजोग माना जा रहा है।राजद नेताओं एवं कार्यकर्ताओं ने एक दूसरे को मिठाई खिलाकर एवं अबीर लगाकर खुशी मनाया । मौके पर रविंद्र कुमार यादवेन्दु, गोरेलाल सिंह, विमल कुमार, राकेश चौधरी, मंतोष कुमार, आलोक कुमार, मौजूद थे। हिन्दुस्थान समाचार/ गंगा",politics
मंदिर ढाहे जाने पर राज्यवर्धन राठौर बोले- सीएम के इशारों पर सबकुछ हो रहा,"Written by - Manohar Vishnoi | Edited by: Manohar Vishnoi | Last Updated: Apr 22, 2022, 07:30 PM IST जयपुर/नईदिल्ली : अलवर में 300 साल पुराने मंदिर तोड़े जाने पर भाजपा राष्ट्रीय प्रवक्ता राज्यवर्धन सिंह राठौर ने कहा कि यह कांग्रेस की पुरानी सोच का परिचायक है...चाहे सालासर राम द्वार हो, चाहे करौली की घटना हो सब जगह कांग्रेस सरकार के इशारों से ही काम हुआ है. मुख्यमंत्री खुद गृहमंत्री भी हैं, सब कुछ उनको पता होते हुए ये सब होने दिया गया. केवल भाजपा पर आरोप लगाकर खुद की गलती से नहीं बचा जा सकता. सत्ता में बैठे हो तो गलत को रोकना चाहिए, आपने क्यों नहीं रोका. कांग्रेस के सब लोग फर्जी गुरुकुल यूनिवर्सिटी से पढ़े हुए लोग हैं, जो कागज पर नहीं है. किरोड़ी मीणा की स्वीकारोक्ति पर राज्यवर्धन सिंह ने कहा कि यह पूरी जिम्मेदारी राज्य सरकार की थी. मंदिर को तोड़े जाने से राज्य सरकार रोक सकती थी. मंदिर तोड़ने पर जुबानी जंग तेज, बीजेपी ने लगाया ये आरोप, कांग्रेस बोली- यह तो आपने ही शुरू किया 12वीं की राजनीति विज्ञान के पेपर में कांग्रेस से संबंधित पूछे गए सवालों पर राज्यवर्धन सिंह राठौर ने कहा कि कांग्रेस की उपलब्धियों के बारे में खुद अशोक गहलोत और ना राहुल गांधी को कुछ पता है. बेचारे स्टूडेंट तो क्या लिखेंगे? और जो स्टूडेंट लिखेंगे? ना वो राहुल गांधी को पढ़ाया जाएगा. कांग्रेस का देशभर में सफाया हो रहा है? वह स्टूडेंट से क्यों लिखवाया जा रहा है? यह मेरी समझ से परे है.इससे शर्मनाक बात क्या हो सकती है?. देश की आजादी में सबका योगदान राज्यवर्धन सिंह राठौर ने कहा कि 12वीं बोर्ड में गांधी परिवार से पूछे गए सवाल का मतलब क्या है. क्या यह आने वाली पीढ़ियों को गुमराह करना चाहते हैं, लेकिन भाजपा इसका पूरजोर विरोध करेगी. बीजेपी गांधी परिवार के गुनगान या तारीफ नहीं होने देगी. देश की आजादी में सिर्फ कांग्रेस का हाथ नहीं है, बल्कि इसमें जनसंघ और अन्य नेताओं ने भी अपना बलिदान दिया है.",politics
"पार्टी को मजबूत करने के लिए राजा वडिंग ने दिया अनुशासन, समर्पण और संवाद का '3डी मंत्र'","चंडीगढ़, 22 अप्रैल (भाषा) पंजाब कांग्रेस के नवनियुक्त अध्यक्ष अमरिंदर सिंह राजा वडिंग ने शुक्रवार को पदभार ग्रहण किया और कहा कि पार्टी को मजबूत करने और चुनौतियों का सामना करने के लिए ”अनुशासन, समर्पण और संवाद” जरूरी है।  '3डी का मंत्र' देते हुए पंजाब के पूर्व परिवहन मंत्री वडिंग ने चेताया कि कांग्रेस को कमजोर करने का प्रयास करने वालों के खिलाफ अनुशासनात्मक कार्रवाई की जाएगी। अमरिंदर सिंह राजा वडिंग ने पंजाब प्रदेश कांग्रेस कमेटी के कार्यकारी अध्यक्ष भारत भूषण आशु के साथ राज्य के कांग्रेस भवन में पार्टी के वरिष्ठ नेताओं की मौजूदगी में एक सादे समारोह में कार्यभार संभाला। वडिंग से पहले नवजोत सिंह सिद्धू प्रदेश में पार्टी के अध्यक्ष थे और विधानसभा चुनाव में कांग्रेस की बुरी तरह हार के बाद पद से इस्तीफा दिया है। कांग्रेस नेता सिद्धू पार्टी कार्यालय में आए थे लेकिन उन्होंने किसी नेता के साथ मंच साझा नही किया। बाद में उन्होंने वडिंग से मुलाकात कर कांग्रेस की पंजाब इकाई का प्रमुख बनने पर बधाई दी। पूर्व प्रदेश अध्यक्ष सुनील जाखड़ पूरे कार्यक्रम में अनुपस्थित रहे। गौरतलब है कि जाखड़ को कथित रूप से पार्टी-विरोधी गतिविधियों के लिए अनुशासन समिति ने नोटिस भेजा है। सभा को संबोधित करते हुए प्रदेश अध्यक्ष वडिंग ने कहा कि कांग्रेस एक ”सोच” और ”विचार” है जिसका अंत नहीं हो सकता। उन्होंने कहा कि पार्टी को मजबूत करने के लिए अनुशासन जरूरी है, अगर किसी व्यक्ति या पार्टी में अनुशासन नहीं है तो वह आगे नहीं बढ़ सकती। वडिंग ने कहा, ”अगर हमें सफलता की ओर बढ़ना है तो हमें अपने जीवन में इन तीनों डी( अनुशासन, समर्पण और संवाद) को अपनाना होगा।” उन्होंने साथ ही कहा कि जिम्मेदारी के प्रति समर्पण बेहद जरूरी है। उन्होंने पार्टी कार्यकर्ताओं से समर्पण के साथ कार्य करने का आह्वान किया। उन्होंने कहा कि वह पार्टी में संवाद और चर्चा को सुनिश्चत करेंगे ताकि हर किसी की बात सुनी जा सके। संवाद की महत्ता पर जोर देते हुए अमरिंदर सिंह वडिंग ने कहा, ”अगर पीपीसीसी अध्यक्ष के तौर पर मैं बिना पार्टी सहयोगियों से चर्चा किए अपनी रणनीति खुद बनाउंगा, तो मैं भी सफल नहीं हो सकता।” उन्होंने कहा, ” राजनीति और व्यापार दोनों में ही संवाद, चर्चा और टीमवर्क सफलता के लिए बेहद जरूरी हैं। ” वडिंग ने सोनिया गांधी और राहुल गांधी सहित पार्टी नेतृत्व को उन्हें पंजाब कांग्रेस अध्यक्ष के रूप में नियुक्त करने के लिए धन्यवाद दिया। गौरतलब है कि हाल ही में पांच राज्यों में हुए चुनाव में पार्टी की हार के बाद कांग्रेस अध्यक्ष ने राज्य कांग्रेस प्रमुखों से इस्तीफा देने को कहा था। पार्टी के प्रदेश अध्यक्ष के बगैर बृहस्पतिवार को राज्यपाल से मिलने गए सिद्धू के संबंध में सवाल करने पर वडिंग ने कहा, ''सभी को कहीं भी जाने का अधिकार है और सभी को कहीं भी आवाज उठाने का अधिकार है। यह कांग्रेस है।'' हालांकि वडिंग ने कहा कि पार्टी को कमजोर करने के लिए कुछ नहीं किया जाना चाहिए। बाद में मीडिया से बातचीत में प्रदेश अध्यक्ष ने कहा, ''यदि कोई कांग्रेस को कमजोर बनाने की दिशा में काम करता है तो उसके खिलाफ अनुशासनात्मक कार्रवाई अवश्य की जाएगी।'' समारोह में सिद्धू के मंच पर नहीं होने के संबंध में सवाल करने पर वडिंग ने कहा कि उन्होंने भेंट की और गले भी लगाया। वडिंग ने कहा, ''उन्होंने मुझे बधाई दी लेकिन वह समारोह में क्यों नहीं आए यह आप उन्हीं से पूछ सकते हैं।'' वडिंग पंजाy के श्री मुक्तसर साहिब जिले कr गिद्दरबाहर सीट से तीसरी बार विधायक निर्वाचित हुए हैं। एक अन्य सवाल पर उन्होंने कहा कि कांग्रेस में अनुशासन बनाकर रखा जाएगा। बाद में एक ट्वीट में वडिंग ने कहा, ''अनुशासन, समर्पण और संवाद, पार्टी को मजबूत बनाने के मेरे '3डी मंत्र' होंगे।'' लोगों को संबोधित करते हुए पंजाब प्रदेश कांग्रेस समिति के कार्यवाहक अध्यक्ष भारत भूषण आशु ने पार्टी के ''निराश कार्यकर्ताओं' को एकजुट करने की 'चुनौती' पर बात की। उन्होंने कहा कि कांग्रेस पार्टी में कोई 'व्यक्तिगत ब्रांडिंग' नहीं है और राज्य नेतृत्व चलकर पार्टी कार्यकर्ताओं तक जाएगा। इसबीच, किसी का नाम लिए बगैर अखिल भारतीय कांग्रेस समिति के सदस्य और पंजाब मामलों के प्रभारी हरीश चौधरी ने कहा कि कोई पार्टी से ऊपर नहीं है। यह पूछने पर कि क्या वह नवजोत सिंह सिद्धू के बारे में बात कर रहे हैं चौधरी ने कहा, ''मैं किसी का नाम नहीं ले रहा हूं। आप मुझसे जबरन बुलवाने का प्रयास ना करें।'' यह बताने पर कि राज्य विधानसभा चुनावों में पार्टी की हार के लिए सिद्धू ने 'माफिया राज' को जिम्मेदार बताया है, कांग्रेस सांसद मनीष तिवारी ने कहा, ''कांग्रेस में कुछ भागीदार हैं और किराएदार हैं। यही आपके सवाल का जवाब है।'' गौरतलब है कि पिछले कुछ दिनों से सिद्धू पार्टी के कई नेताओं से मिल रहे हैं। उन्होंने पार्टी से बाहर निकाले गए नेताओं सुरजीत धिमन और केवल ढिल्लों से भी मुलाकात की है। समारोह में पूर्व मुख्यमंत्री चरणजीत सिंह चन्नी, पंजाब कांग्रेस प्रभारी हरीश चौधरी, पंजाब कांग्रेस विधायक दल के नेता प्रताप सिंह बाजवा, विधायक सुखपाल खैरा, तृप्त राजिंदर बाजवा, सुखजिंदर सिंह रंधावा, सुखबिंदर सरकारिया, सांसद मनीष तिवारी, जसबीर डिंपा और पार्टी के अन्य नेता शामिल थे। वहीं, कांग्रेस पर चुटकी लेते हुए आम आदमी पार्टी के प्रवक्ता मालविंदर सिंह कांग ने कहा कि ''कांग्रेस के बंटे हुए घर'' से सकारात्मक आलोचना की आशा नहीं है। कांग ने ट्वीट किया है, ''पीपीसीसी अध्यक्ष के रूप में राजा वडिंग की ताजपोशी पर हम कांग्रेस से सकारात्मक विपक्ष की भूमिका की आशा कर सकते थे, लेकिन हम अंदरुनी लड़ाई और खेमाबंदी से जूझ रही कांग्रेस से इसकी आशा नहीं रख सकते, वडिंग को चौथा डी भी जोड़ना चाहिए जिसका मतलब होता कांग्रेस का बंटा हुआ खेमा।'' भाषा अर्पणा पवनेश पवनेश यह खबर ‘भाषा’ न्यूज़ एजेंसी से ‘ऑटो-फीड’ द्वारा ली गई है. इसके कंटेंट के लिए दिप्रिंट जिम्मेदार नहीं है.",politics
"1857 के स्वतंत्रता सेनानी की जीत के जश्न से टूटेगा पाकिस्तान का रिकॉर्ड, BJP के आयोजन से JD(U) नाराज","पटना: 1857 में प्रथम भारतीय स्वतंत्रता संग्राम के दौरान बिहार में अंग्रेजों के खिलाफ जंग का मोर्चा संभालने वाले महान स्वतंत्रता सेनानी कुंवर सिंह अब राज्य में एक राजनीतिक टकराव का विषय बन गए हैं, और वो भी उस दिन की याद में होने वाले जश्न की वजह से, जब उन्होंने जगदीशपुर किले को अंग्रेजों से मुक्त करा लिया था.  पारंपरिक तौर पर इस मौके पर यानी 23 अप्रैल को राज्य सरकार की तरफ से जश्न मनाया जाता रहा है, लेकिन इस वर्ष केंद्र की भाजपा सरकार ने भारत की आजादी के 75 साल पूरे होने के उपलक्ष्य में जारी 'आजादी का अमृत महोत्सव' कार्यक्रम की एक कड़ी के तहत ही भव्य आयोजन की तैयारी की है. केंद्रीय गृह राज्य मंत्री नित्यानंद राय के मुताबिक, इसके पीछे भाजपा का इरादा है कि बिहार के भोजपुर जिले में कुंवर सिंह के गृह क्षेत्र जगदीशपुर में होने वाले इस कार्यक्रम के साथ पाकिस्तान का एक रिकॉर्ड तोड़ दिया जाए. दरअसल, किसी कार्यक्रम में भीड़ की तरफ से सबसे ज्यादा राष्ट्र ध्वज लहराने का रिकॉर्ड मौजूदा समय में पाकिस्तान के पास है. पाकिस्तान के नाम मार्च 2004 में लाहौर में पंजाब यूथ फेस्टिवल के दौरान 56,618 झंडों का रिकॉर्ड है. भाजपा यह सुनिश्चित करने का हरसंभव प्रयास कर रही है कि शनिवार के कार्यक्रम में भारतीय राष्ट्र ध्वज तिरंगा लेकर शामिल होने वाले लोगों की संख्या 75,000 तक पहुंच जाए. बिहार भाजपा अध्यक्ष संजय जायसवाल ने दिप्रिंट को बताया, 'गिनीज वर्ल्ड रिकॉर्ड्स की एक टीम इस अवसर पर गिनती के लिए पहले से ही जगदीशपुर पहुंच चुकी है.' हालांकि, भाजपा की तरफ से कुंवर सिंह की जीत की सालगिरह का 'इस्तेमाल' करने को लेकर न केवल विपक्षी राष्ट्रीय जनता दल (राजद), बल्कि गठबंधन सहयोगी और मुख्यमंत्री नीतीश कुमार की पार्टी जनता दल (यूनाइटेड) की भौंहे भी तन गई है. गठबंधन सहयोगी भाजपा और जदयू के बीच मतभेद पहले से ही कायम हैं.' सूत्रों ने बताया कि जदयू पारंपरिक रूप से हर साल पार्टी कार्यालय में होने वाले समारोह का आयोजन नहीं कर रहा है, वहीं, नीतीश ने इस अवसर पर जगदीशपुर की अपनी वार्षिक यात्रा को भी रद्द कर दिया है. बिहार विधान परिषद में जदयू के एक सदस्य ने नाम न छापने की शर्त पर कहा, 'इस आयोजन में सभी पार्टियों की भागीदारी होनी चाहिए थी लेकिन इसके बजाये भाजपा ने इसे विशेष तौर पर एक पार्टी समारोह बना दिया है.' इस बीच, राजद विधायक रामानुज प्रसाद ने दिप्रिंट से कहा कि 'संघ परिवार ने अतीत में राष्ट्रीय ध्वज के लिए बहुत ही कम सम्मान दिखाया है और स्वतंत्रता आंदोलन से उनका अपना कोई नायक नहीं रहा है.' उन्होंने कहा, 'आरएसएस ने अपने मुख्यालय ने लंबे समय तक राष्ट्रीय ध्वज नहीं फहराया था. इस कार्यक्रम के जरिये वे अपने पिछले पापों को धोने और कुंवर सिंह की विरासत कब्जाने की कोशिश कर रहे हैं. बिहार में हर जाति और समुदाय के लोग कुंवर सिंह का सम्मान करते हैं.' BJP शासन में हाशिए पर पहुंचा मुस्लिम समुदाय, इसमें दलितों और OBCs के लिए संदेश छिपा है राजपूत गौरव का प्रतीक जगदीशपुर में एक छोटी-सी रियासत के शासक कुंवर सिंह ने 1857 में भारत के पहले स्वतंत्रता संग्राम के दौरान पश्चिमी बिहार और पूर्वी यूपी के बड़े हिस्से को सफलतापूर्वक अंग्रेजों के कब्जे से मुक्त कराया था. यही नहीं, 1858 में अपनी मृत्यु से पहले वह इस क्षेत्र को करीब एक साल तक ब्रिटिश शासन से मुक्त रखने में कामयाब भी रहे थे. राजपूत समुदाय से आने वाले कुंवर सिंह तबसे बिहार में अपने समुदाय के लिए गौरव का प्रतीक रहे हैं, और राज्य की सरकारें हमेशा ही उनकी विरासत के जश्न के नाम पर काफी कुछ करती रही हैं. बिहार में चुनावी राजनीति के लिहाज से काफी अहम माने जाने वाले इस समुदाय को खुश करने के उनकी प्रतिमाएं लगाने, या उनके नाम पर संस्थानों का नामकरण जैसे कदम उठाए जाते रहे हैं. भाजपा सदस्यों का एक वर्ग ये संकेत देता है कि कुंवर सिंह का भव्य उत्सव राज्य में राजपूत वोटबैंक को मजबूत करने की पार्टी की कोशिश का हिस्सा है. खासकर यह देखते हुए कि इसी महीने बोचाहा उपचुनाव में उच्च जाति वाले भूमिहार समुदाय के साथ न देने से पार्टी को हार का मुंह देखना पड़ा है. हालांकि, पार्टी में बहुमत की राय इस तर्क के खिलाफ है. भाजपा प्रवक्ता प्रेम रंजन पटेल ने दिप्रिंट को बताया, 'कुंवर सिंह के नाम पर किसी भी अन्य राजनीतिक दल ने इतना बड़ा शो आयोजित नहीं किया है.' झंडे का रिकॉर्ड पटेल ने कहा कि केंद्रीय गृह मंत्री अमित शाह कुंवर सिंह की जीत की सालगिरह पर जगदीशपुर में राष्ट्रीय ध्वज फहराएंगे और 200 से अधिक स्टॉल इस कार्यक्रम में शामिल होने वालों को भारतीय ध्वज देंगे. बहरहाल, भाजपा के इस भव्य जश्न ने राज्य में पार्टी के अपने ही सदस्यों के लिए मुश्किलें भी खड़ी कर दी हैं. भोजपुर और उसके आसपास के हर भाजपा विधायक और सांसद को कार्यक्रम के लिए 1,000 लोगों को जुटाने के लिए कहा गया है. भाजपा के एक विधायक ने नाम न छापने की शर्त पर कहा, 'यह एक कठिन कार्य है, खासकर इस तथ्य को देखते हुए कि यह कार्यक्रम गर्मी के दिनों में दोपहर 12 बजे आयोजित किया जा रहा है.' भाजपा की कोशिश भोजपुर के आसपास के 10 जिलों से भीड़ जुटाने की है. पटेल ने कहा, 'जहां यह कार्यक्रम हो रहा है वहां भाजपा का झंडा नहीं होगा. केवल राष्ट्र ध्वज होंगे. संख्या एक लाख से ऊपर हो सकती है.' (इस खबर को अंग्रेज़ी में पढ़ने के लिए यहां क्लिक करें) 'गरीबी हटाओ', 1984 के चुनाव: राजस्थान बोर्ड परीक्षा में कांग्रेस पर पूछे गए सवालों को लेकर बवाल",politics
"Tejashwi Iftar party: तेजस्वी की इफ्तार पार्टी में सीएम नीतीश कुमार, चिराग पासवान भी हुए शामिल", Highlights  पटना। आज बिहार की पूर्व मुख्यमंत्री और लालू प्रसाद यादव की पत्नी राबड़ी देवी के घर इफ्तार पार्टी हुई। खास बात ये रही कि इस इफ्तार पार्टी में बिहार के मुख्यमंत्री नीतीश कुमार पहुंचे। बिहार में नेता प्रतिपक्ष तेजस्वी यादव ने अपने घर नीतीश के अलावा दूसरे दलों के दिग्गज नेताओं को भी अपने घर बुलाया था। इतना ही नहीं इस इफ्तार में बिहार विधान परिषद के सभापति BJP MLC) अवधेश नारायण सिंह भी पहुंचे। तेजस्वी के घर आयोजित इफ्तार पार्टी में उद्योग मंत्री शाहनवाज हुसैन और लोक जनशक्ति पार्टी के अध्यक्ष चिराग पासवान भी शामिल हुए। ,politics
Taal Thok Ke: शफीकुर्रहमान बर्क के विवादित बोल,एसपी सांसद शफीकुर्रहमान बर्क ने एक बार फिर से विवादित बयान दिया है. उन्होंने धमकी दी कि अगर मस्जिद में जल चढ़ाने की कोशिश की तो हजारों लोगों का खून बहेगा. ताल ठोक के में आज इसी मुद्दे पर देखिए बहस. ,politics
घर तोड़ने के बहाने वसूली कर रहे भाजपा नेता : सिसोदिया,"नई दिल्ली, प्रमुख संवाददाता। उप मुख्यमंत्री मनीष सिसोदिया ने शुक्रवार को आरोप लगाया है कि भाजपा नेता बुलडोजर राजनीति के बहाने लोगों से जबरन पैसे की वसूली कर रहे हैं। लोगों के घर बुलडोजर भेजकर तोड़फोड़ का डर दिखाया जा रहा है।  सिसोदिया ने भाजपा पर निशाना साधते हुए कहा कि लगता है भाजपा ने नगर निगम से जाते-जाते तय किया है कि जितना पैसा कमाया जा सकता है कमा लें। उन्होंने आरोप लगाया कि मकान मालिकों, दुकान मालिकों से तोड़फोड़ के नाम पर जबरन वसूली की जा रही है। सिसोदिया ने इसे लेकर आप विधायकों को पत्र लिखकर ऐसे मामलों में जनता के साथ खड़े रहने की अपील की है। उधर, मुख्यमंत्री अरविंद केजरीवाल ने भी इसे लेकर भाजपा नेताओं पर हमला बोलते हुए पूछा है कि क्या इसलिए ही दिल्ली नगर निगम चुनाव टाले गए थे। मनीष सिसोदिया ने दावा किया कि नगर निगम में भाजपा के आखिरी दिन चल रहे हैं। उन्होंने आरोप लगाया कि नगर निगम से जाते-जाते भाजपा नेता ज्यादा से ज्यादा पैसा कमाने में जुट गए है। ये बुलडोजर राजनीति के पीछे भी पैसा कमाना ही मकसद है। अब घर, दुकान पर तोड़फोड़ के बहाने धमकियां देकर वसूली की जा रही है। उन्होंने कहा कि दिल्ली में बने किसी भी मकान या दुकान में कोई कमी निकालना मुश्किल काम नहीं है। लगभग सभी घरों में कुछ न कुछ कमी नगर निगम वाले निकाल लेंगे। वो कुछ भी हो सकता है उसके आकार को लेकर, बालकनी के कवर क्षेत्र को लेकर या अतिरिक्त कमरे के लिए। भाजपा ने बुलडोजर की धमकी देकर पूरी दिल्ली में उगाही शुरू कर दी है। मैं भाजपा के लोगों से पूछना चाहता हूं कि क्या इसलिए निगम चुनाव टाले गए थे। सिसोदिया ने कहा कि लोगों की मिल रही शिकायतों को लेकर उन्होंने आप विधायकों को पत्र लिखकर अपील की है कि वो जनता के साथ खड़े रहें। जनता के साथ हो रहे अन्याय के खिलाफ लड़ाई लड़ें। विधायकों से जनता की मदद के लिए आगे आने की अपील की है। सिसोदिया ने कहा कि आम आदममी पार्टी सरकार भाजपा के कदम की कड़ी निंदा करती है। हम सभी दिल्लीवासियों के साथ उनके समर्थन में खड़े हैं। उन्होंने विधायकों से कहा है कि जैसे ही इस तरह के मामले का पता चले, जबरन वसूली करने वालों को पकड़कर उन्हें पुलिस को सौंप देना चाहिए। उन्होंने कहा कि उन्हें पटपड़गंज, ग्रीन पार्क समेत दिल्ली के अलग-अलग हिस्से से शिकायतें मिल रही हैं। मुख्यमंत्री बोले --- पूरी दिल्ली से तोड़फोड़ के नाम पर वसूली की कई शिकायतें आ रही हैं। खुलेआम इस किस्म की उगाही और गुंडागर्दी बर्दाश्त नहीं की जाएगी। क्या इसलिए ही दिल्ली नगर निगम के चुनाव टाले गए हैं। - अरविंद केजरीवाल, मुख्यमंत्री For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
सचिन पायलट-सोनिया गांधी की मुलाकात क्या पंजाब कांग्रेस का सबक है?,"सचिन पायलट (Sachin Pilot) की सोनिया गांधी से अरसा बाद मुलाकात हुई है. कांग्रेस की अंतरिम अध्यक्ष सोनिया गांधी से पहले सचिन पायलट कुछ ही दिन पहले राहुल गांधी और प्रियंका गांधी वाड्रा से भी मिले थे.  आलाकमान के साथ मीटिंग के लायक सचिन पायलट को यूपी चुनाव कैंपेन में टेस्ट लेने के बाद समझा गया. सोनिया गांधी के साथ सचिन पायलट का संपर्क जुलाई, 2020 में कांग्रेस के कुछ विधायकों के साथ उनकी बगावत से छह महीने पहले ही पहले ही टूट चुका था. जनवरी, 2020 में अस्पताल में 100 से ज्यादा बच्चों की मौत के बाद सोनिया गांधी (Sonia Gandhi) ने सचिन पायलट को कोटा भेजा था. तब सचिन पायलट राजस्थान प्रदेश कांग्रेस के अध्यक्ष हुआ करते थे. वो दिल्ली में थे और सोनिया गांधी के निर्देश पर तत्काल जयपुर पहुंचे और फिर कोटा अस्पताल. जान गंवाने वाले बच्चों के परिवारवालों से भी मुलाकात की. बच्चों की मौत पर सोनिया गांधी ने तत्कालीन राजस्थान प्रभारी अविनाश पांडे के माध्यम से मुख्यमंत्री अशोक गहलोत के प्रति नाखुशी जाहिर की और रिपोर्ट भी मांगी थी. सचिन पायलट को अलग से मौके पर भेज कर सोनिया गांधी रिपोर्ट देने को कहा था. रिपोर्ट देने की नौबत आने से पहले ही सचिन पायलट अस्पताल में ही मीडिया के सामने अशोक गहलोत पर बरस पड़े - और अपनी ही सरकार को कठघरे में खड़ा कर दिया. सोनिया गांधी के सचिन पायलट से नाराज हो जाने के लिए ये काफी था. हुआ भी वही. तब से लेकर अभी तक सचिन पायलट के खिलाफ अशोक गहलोत लगे रहे. सोनिया गांधी के साथ साथ राहुल गांधी और प्रियंका गांधी वाड्रा भी अशोक गहलोत की बातों को ही तरजीह देते दिखे. फर्क बस ये था कि राहुल और प्रियंका विधायकों के साथ बगावत के बावजूद सचिन पायलट ने मिले थे, लेकिन सोनिया गांधी तैयार नहीं हुईं. अशोक गहलोत (Ashok Gehlot) ने निकम्मा और नालायक जैसे क्या क्या न कहा, लेकिन सचिन पायलट अपनी बात पर टिके रहे. ज्योतिरादित्य सिंधिया की तरह बीजेपी ज्वाइन करने के सवाल पर हमेशा ही जवाब रहा, मैं कहीं नहीं जा रहा हूं. फिर भी सचिन पायलट से डिप्टी सीएम की कुर्सी और राजस्थान कांग्रेस की कमान दोनों छीन ली गयी. करीब दो साल के वनवास के बाद यूपी चुनाव में सचिन पायलट को कैंपेन में शामिल किया गया था - और उसके बाद ही सोनिया गांधी से मुलाकात का रास्ता साफ हो सका. अभी ये तो नहीं लगता कि राजस्थान का झगड़ा सुलझ जाएगा. क्योंकि अशोक गहलोत के तेवर अभी बदले नहीं हैं. सचिन पायलट से पहले सोनिया गांधी, अशोक गहलोत से भी मिली थीं. अब जबकि प्रशांत किशोर को पार्टी में लाकर कांग्रेस को ठोक बजा कर ठीक करने की नये सिरे से कोशिश हो रही है, सचिन पायलट निश्चित तौर पर कुछ उम्मीद तो कर ही सकते हैं. सोनिया गांधी के सीधे हस्तक्षेप से एक बात तो साफ हो ही गयी है, पंजाब की तरह वो बच्चों की जिद के आगे आंख मूंद कर कांग्रेस के निर्देशों पर दस्तखत नहीं करने वाली हैं. पंजाब में तमाम एक्सपेरिमेंट के बाद सत्ता भी गंवा डालने का राहुल-प्रियंका को मलाल हो न हो, सोनिया गांधी को अफसोस तो हुआ ही होगा - ऐसे में लग रहा है कि सोनिया गांधी पंजाब में कांग्रेस को मिली सबक के हिसाब से ही सोच समझ कर कोई फैसला लेंगी. अभी तो राजस्थान में यथास्थिति लगती है शुरू से लेकर अब तक देखें तो सचिन पायलट ज्यादातर खामोश ही रहे. जब कभी बोलते थे तो बड़े ही नपे तुले शब्दों में अपनी बात कहते. मुद्दे पर फोकस. अपने स्टैंड पर सफाई देने से ज्यादा कुछ भी बोलने से परहेज करते - लेकिन अशोक गहलोत हमेशा ही सचिन पायलट के प्रति आक्रामक हो जाते. धोखेबाज. पीठ में छुरा भोंकने वाला न जाने क्या क्या कह जाते रहे. कांग्रेस वाकई बदल रही है या सिर्फ विपक्षी खेमे को मैसेज देने की कोशिश भर है? सोनिया गांधी से मिलने के बाद सचिन पायलट जब सामने आये तो उसी पुराने अंदाज में दिखे. जो अंदाज अशोक गहलोत को फूटी आंख नहीं सुहाता - 'अच्छा दिखने से कुछ नहीं होता. अच्छी अंग्रेजी बोलने से कुछ नहीं होता.' सचिन पायलट ने बताया कि संगठन के चुनाव चल रहे हैं और पार्टी को मजबूत करने पर चर्चा हुई है. राजस्थान के राजनीतिक हालात पर उनके फीडबैक पर भी बात हुई है. बोले, 'AICC ने करीब दो साल पहले जो कमेटी बनाई थी, उसके माध्यम से हमने सरकार के भीतर कुछ उपयोगी कदम उठाये हैं... आगे काम करना है ताकि संगठित होकर 2023 के विधानसभा चुनाव में दोबारा सरकार बना सकें.' मुलाकात का लब्बोलुआब सचिन पायलट ने एक लाइन में बता दिया, 'अच्छी मुलाकात हुई... मुझे लगता है कि आने वाले समय में मिलकर आगे बढ़ेंगे.' अब भला ये सब अशोक गहलोत को कैसे बर्दाश्त हो, सिविल सर्विसेज डे पर अफसरों से मुखातिब हुए तो मुद्दे पर आ गये, निशाने पर सचिन पायलट ही रहे. कहने लगे, 'मैं लिखाकर लाया हूं... तीसरी बार मुख्यमंत्री बन गया... देश में नेता कहते रहते हैं कि उनकी जाति के 35 एमएलए हैं... कोई कहता है 45 एमएलए हैं... मैं कहता हूं, मेरी जाति का राजस्थान में एक ही एमएलए है और वो मैं खुद ही हूं - चल रही है दुकानदारी!' अशोक गहलोत का लहजा बदला हुआ था. साफ संकेत था कि सोनिया गांधी के दरबार में सचिन पायलट की पहुंच रोक पाने में वो नाकाम हुए हैं. सोनिया गांधी अब एकतरफा कुछ नहीं करने वाली हैं. दोनों को पक्षों को सुन कर और सोच समझ कर ही कोई फैसला लेने वाली हैं. अपनी बातों से. अपने शब्दों से अशोक गहलोत विश्वास दिलाने की कोशिश कर रहे थे कि अभी वो चूके नहीं हैं. अब भी उनको भरोसा है कि जहां वो खड़े हैं, लाइन वहीं से शुरू होती है, लेकिन ये सब किस्मत की बात है. और किस्मत का क्या, किसे मालूम कब तक किसका साथ दे. अशोक गहलोत ने कुछ देर के लिए माहौल को इमोशनल भी बना डाला था. कह रहे थे, 'मेरे दिल में क्या है, वो मैं जुबां पर ला रहा हूं... जो संकट हुआ था... तब 34 दिन हम होटल में रहे थे... तब मैं सुबह होटल से आता, कुछ ऑफिशियल काम करता... शाम को पॉलिटिकल एक्टिविटी करते... क्राइसिस मैनेजमेंट करते... क्राइसिस बड़ी थी वो... आप सबकी दुआओं से बच गये - आज यहां खड़े हैं वरना यहां कोई और खड़ा होता... मेरा ही लिखा था, यहां खड़ा होना.' पंजाब से सबक, राजस्थान में क्या होगा पंजाब विधानसभा चुनावों में कांग्रेस की जो हालत हुई, हर किसी को आशंका भी वैसी ही रही होगी. सर्वे में तो नतीजों की झलक शुरू से ही मिलने लगी थी. अगर किसी ने सोचा नहीं होगा तो वो है आम आदमी पार्टी. आप को उम्मीदों से ज्यादा मिलने की उम्मीद तो नहीं ही रही होगा. कांग्रेस की तरफ से पंजाब में खूब सारे प्रयोग हुए. यहां तक कि पंजाब को पहला दलित मुख्यमंत्री देने का क्रेडिट भी कांग्रेस को ही मिला, लेकिन जरा सा भी फायदा नहीं उठा सकी - और जो भी नुकसान हुए वो फैसलों की वजह से ही हुए. पंजाब संकट के बीच ही नये कांग्रेस नेतृत्व के रूप में भाई-बहन की नयी जोड़ी की ताकत को महसूस किया गया. हर किसी ने यही समझा कि पंजाब को लेकर राहुल गांधी और प्रियंका गांधी वाड्रा ही मिल कर सारे फैसले ले रहे हैं - और सोनिय गांधी तो बच्चों की बात मान कर बस दस्तखत कर देती हैं. भले ही बाद में बोलना पड़ा है, सॉरी अमरिंदर! और तभी G-23 के नेता कपिल सिब्बल तो आगे बढ़ कर सवाल ही पूछने लगे - कांग्रेस में जब कोई स्थायी अध्यक्ष है ही नहीं तो फैसले कौन ले रहा है? और फिर सोनिया गांधी को CWC की बैठक में बड़े ही अदब के साथ बोलना पड़ा - अगर आप सब की अनुमति हो तो कहूं... मैं ही हूं कांग्रेस अध्यक्ष! ये सुनने में भी अजीब ही लगा कि CWC ने ही सोनिया गांधी को आंतरिक अध्यक्ष नियुक्त किया है - और वो खुद को लेकर अलग ही दावे कर बैठीं. बेशक राजस्थान के मुख्यमंत्री अशोक गहलोत अपने स्टैंड पर कायम हैं, लेकिन लगता नहीं कि पहले की ही तरह राजस्थान में आगे भी सब कुछ उनके मनमाफिक ही होने जा रहा है - अगर ऐसी स्थिति रहती तो गांधी परिवार के दरबार में सचिन पायलट की एंट्री वो रोक पाने में सफल रहते. 1. आगे से वो सब नहीं चलेगा: अशोक गहलोत की बातों से तो ऐसा ही लगता है कि वो अभी हथियार नहीं डालने वाले. वजह जो भी रही हो, लेकिन सचिन पायलट का ये कहना कि वैभव गहलोत को टिकट दिये जाने के लिए पैरवी वो खुद किये थे. वैभव गहलोत, अशोक गहलोत के बेटे हैं. बेटे को टिकट दिलाने के लिए दवाब बनाने को लेकर CWC की मीटिंग में राहुल गांधी ने खुद अशोक गहलोत का नाम लिया था. ये राहुल गांधी के कांग्रेस अध्यक्ष पद से पेशकश वाली मीटिंग का वाकया है. तब अशोक गहलोत के साथ साथ राहुल गांधी ने कमलनाथ का भी नाम लिया था. कांग्रेस की मौजूदा गतिविधियों में कमलनाथ की गैरमौजूदगी को अलग से नोटिस किया जा रहा है. क्योंकि हाल की ज्यादातर बैठकों में दिग्विजय सिंह दिखायी देने लगे हैं. कमलनाथ ने अहमद पटेल की जगह लेने की भरपूर कोशिश की थी. हालांकि, अशोक गहलोत के साथ अलग व्यवहार देखा गया है. मुख्यमंत्री होने के नाते अशोक गहलोत और छत्तीसगढ़ के सीएम भूपेश बघेल दोनों से प्रशांत किशोर पर अलग से राज ली गयी है - और अशोक गहलोत ने तो जोरदार पैरवी भी की है. देखना है, उनके मामले में क्या होता है? अलग अलग छोर पर होने के बावजूद राजस्थान में गहलोत और पंजाब में नवजोत सिंह सिद्धू की बातों पर कांग्रेस नेतृत्व आंख मूंद कर भरोसा करते देखा गया था. जो सलूक सचिन पायलट के साथ हो रहा था, करीब करीब वैसा ही मुख्यमंत्री रहने के बावजूद तब कैप्टन अमरिंदर सिंह के साथ होता रहा. आखिरकार वो नौबत भी आयी जब सोनिया गांधी ने सिद्धू से इस्तीफा भी मांग लिया - और अब तो नयी नियुक्ति भी हो चुकी है. 2. सोनिया ने कमान अपने हाथ में ले ली है: असर तो प्रशांत किशोर का ही लगता है. ये भी हो सकता है कि सोनिया गांधी ने पंजाब को लेकर राहुल गांधी और प्रियंका गांधी के हड़बड़ी में लिये गये फैसलों की भी समीक्षा करायी हो. सोनिया गांधी ज्यादातर मामलों में पहले एक कमेटी बनाती हैं और उसके फीडबैक के बाद ही कोई फैसला लेती हैं. हो सकता है ये ज्यादा वक्त लेने की कोई ट्रिक भी हो. दूसरी तरफ, राहुल और प्रियंका फटाफट फैसले लेते रहे. सोनिया गांधी की मौजूदा सक्रियता से लगता है कि अब कमान वो खुद अपने हाथ में ले चुकी हैं. फिर तो राजस्थान में वो सब नहीं होने जा रहा है जो अब तक पंजाब में होता आया है - मतलब, अब सोनिया गांधी भाई-बहन लीडरशिप पर आंख मूंद कर भरोसा नहीं करने वाली है. 3. न कोई 'सिद्धू' बनेगा, न 'गहलोत': ये तो नहीं कहा जा सकता कि पंजाब में कैप्टन कांग्रेस में रहे होते तो नतीजे ऐसे नहीं आते, लेकिन ये तो माना ही जा सकता है कि इतनी बुरी हालत तो नहीं ही होती. कैप्टन के कांग्रेस से चले जाने की वजह से डबल डैमेज हुआ है, ये तो सोनिया गांधी को भी लगता ही होगा. सचिन पायलट तो वैसे भी सिद्धू जैसे नहीं हैं, लेकिन आगे से सोनिया गांधी, अशोक गहलोत को भी कैप्टन नहीं बनने देंगी. दोनों में मुख्यमंत्री रहते हुए एक कॉमन चीज भी महसूस की गयी थी, दोनों ही आलाकमान की परवाह नहीं करते रहे. अशोक गहलोत पहले तो नहीं, लेकिन जब सचिन पायलट से राहुल गांधी के किये गये वादे लागू करने की बात आयी तो, खबरें आयी कि वो अजय माकन के फोन नहीं उठा रहे थे. अजय माकन अपनी तरफ से तो कुछ कह नहीं रहे थे, वो तो बस गांधी परिवार के मैसेंजर की भूमिका में थे. अब तो यही लगता है कि सोनिया गांधी अब न तो किसी को सिद्धू की तरह मनमानी की छूट देने वाली हैं, न ही अशोक गहलोत की तरह - और हां, सचिन पायलट की ही तरह बाकी मामलों में भी दोनों पक्षों को सुना जाएगा. 4. झगड़े भले न सुलझा पायें, कोशिश तो हो: सिर्फ पंजाब या राजस्थान ही नहीं, छत्तीसगढ़ में भी बिलकुल वैसा ही झगड़ा है. वहां भी भूपेश बघेल किसी की भी नहीं सुन रहे हैं. टीएस सिंह देव के तो सब्र का बांध ही टूट चुका है. कहां ढाई साल बाद मुख्यमंत्री बनने के ख्वाब संजोये हुए थे, कहां अगले चुनाव की तैयारी शुरू हो गयी. मध्य प्रदेश में कमलनाथ का हाल भी अशोक गहलोत जैसा ही होने वाला है. लक्षण तो अभी से दिखायी पड़ रहे हैं. हरियाणा में भी मिलती जुलती ही हलचल है. ऐसा लगता है जैसे नेताओं के कांग्रेस छोड़ने के फैसले पर फिर से सोचने का माहौल बनाने की कोशिश हो रही है. ऐसा लगता है राहुल और प्रियंका गांधी के निडर और डरपोक नेताओं के पैरामीटर से ही अब सब कुछ तय नहीं होने वाला है - क्या राहुल गांधी को अब तक मिली मनमानी की छूट भी प्रभावित होने वाली है? सचिन पायलट को लेकर प्रियंका गांधी की बात क्यों नहीं मान रहे गहलोत? सचिन पायलट को गांधी परिवार ने न सिंधिया बनने दिया, न ही सिद्धू बनाया! Sachin Pilot: दुनिया के सबसे नामी बिजनेस स्कूल से पढ़े पायलट की असली परीक्षा अब है",politics
जम्मू में आतंकी मुठभेड़ के बाद पीएम मोदी की बहुस्तरीय सुरक्षा व्यवस्था कड़ी,"नई दिल्ली/ टीम डिजिटल। जम्मू में एक मुठभेड़ के दौरान दो संदिग्ध पाकिस्तानी आतंकवादियों के मारे जाने के कुछ घंटों बाद अधिकारियों ने कहा कि प्रधानमंत्री नरेंद्र मोदी के रविवार को होने जा रहे सांबा दौरे के लिए बहुस्तरीय सुरक्षा व्यवस्था की गई है। उन्होंने बताया कि सीमा पर भी अलर्ट जारी कर दिया गया है और यात्रा के मद्देनजर जम्मू कश्मीर में महत्वपूर्ण प्रतिष्ठानों पर उच्च स्तर की सतर्कता बरती जा रही है। AAP ने देश में दंगों को लेकर अमित शाह, भाजपा पर बोला तीखा हमला एक वरिष्ठ अधिकारी ने कहा, ''सांबा और इसके आसपास के इलाकों में बहुस्तरीय सुरक्षा व्यवस्था की गई है।'' अधिकारियों ने बताया कि सार्वजनिक समारोह स्थल को आम जनता के लिए बंद कर दिया गया है और त्रिस्तरीय सुरक्षा व्यवस्था की गई है। प्रशासन कार्यक्रम में एक लाख लोगों के शामिल होने के लिए व्यवस्था कर रहा है। अधिकारियों ने कहा कि कार्यक्रम स्थल की ओर जाने वाली सभी सड़कों पर चौकियों की संख्या बढ़ा दी गई है और क्षेत्र में राजमार्गों और सड़कों पर वाहनों तथा लोगों की जांच की जा रही है और उनकी तलाशी ली जा रही है। 'बुलडोजर' की कार्रवाई को लेकर भाजपा के बाद आरएसएस ने अपना रुख किया साफ उन्होंने कहा कि सीमावर्ती क्षेत्रों में सतर्कता बढ़ा दी गई है और विभिन्न सुरक्षा एजेंसियों द्वारा क्षेत्र में महत्वपूर्ण प्रतिष्ठानों पर भी सतर्कता बढ़ा दी गई है। सूत्रों ने कहा कि इस बार अधिक खतरा होने के बारे में सूचनाएं मिली हैं। उन्होंने कहा कि जम्मू और कठुआ में सुरक्षा कड़ी कर दी गई है और वाहनों की जांच कड़ी दी गई है। ममता की राज्यपाल से अपील- केंद्र से उद्योगपतियों को एजेंसियों के जरिये 'परेशान न करने' को कहें अगस्त 2019 में जम्मू-कश्मीर के विशेष दर्जे को समाप्त करने के बाद से सीमा चौकी की यात्रा के अलावा यह मोदी की जम्मू और कश्मीर की पहली यात्रा होगी। यात्रा के दौरान जम्मू कश्मीर के लिए प्रधानमंत्री मोदी के 70,000 करोड़ रुपये के औद्योगिक निवेश की शुरुआत करने और दो बिजली परियोजनाओं सहित कुछ विकास परियोजनाओं का उद्घाटन और आधारशिला रखने की उम्मीद है। जहांगीरपुरी में बुलडोजर अभियान के बाद सुप्रीम कोर्ट हुआ सक्रिय, दिया आदेश",politics
"Bihar Politics: अमित शाह से नहीं होगी CM नीतीश की मुलाकात, मुख्यमंत्री से मिले बिना ही बिहार से लौटेंगे गृह मंत्री","Bihar Politics: अमित शाह कल सुबह 10 बजे पटना पहुंचेंगे, जहां से वो सीधे आरा के जगदीशपुर के लिए रवाना हो जाएंगे. वहां वे बाबू वीर कुंवर सिंह की जयंती पर बीजेपी द्वारा आयोजित विजयोत्सव में शामिल होंगे.  पटना: एक दिवसीय दौरे पर बिहार आ रहे गृह मंत्री अमित शाह (Amit Shah) प्रदेश के मुख्यमंत्री नीतीश कुमार (Nitish Kumar) से मिले बिना ही लौट जाएंगे. मिली जानकारी अनुसार शाह कल सुबह 10 बजे पटना पहुंचेंगे, जहां से वो सीधे आरा के जगदीशपुर के लिए रवाना हो जाएंगे. वहां वे बाबू वीर कुंवर सिंह (Babu Veer Kunwar Singh) की जयंती पर बीजेपी द्वारा आयोजित विजयोत्सव में शामिल होंगे. उसके बाद वे नारायण मेडिकल कॉलेज के दीक्षांत कार्यक्रम में शामिल होंगे. फिर गया से दिल्ली रवाना हो जाएंगे. बिहार में कयासों का बाजार गर्म अब गृह मंत्री और प्रदेश के मुख्यमंत्री नीतीश की मुलाकात नहीं होने को लेकर एक नया विवाद शुरू हो गया है. विवाद का मुख्य कारण ये कि मुख्यमंत्री शुक्रवार को आरजेडी के दावत-ए-इफ्तार में शामिल होने पहुंचे हैं. लेकिन कल वे अपने सहयोगी पार्टी के शीर्ष नेता से मुलाकात नहीं कर रहे. इस कारण ऐसे कयास लगाए जा रहे हैं कि नीतीश जल्द ही कोई ऐसा फैसला लेने वाले हैं, जिससे बिहार का सियासी समीकरण बदल जाएगा. 'एनडीए में ऑल इज नॉट वेल' बता दें कि बिहार एनडीए में इन दिनों सब कुछ ठीक नहीं है. दोनों पार्टियों के बीच जातीय जनगणना, विशेष राज्य का दर्जा, शराबबंदी कानून समेत अन्य मुद्दों पर विवाद जारी है. समय-समय पर पार्टी नेता एक-दूसरे के खिलाफ बयान देते नजर आते हैं. इस कारण एनडीए गठबंधन के अस्तित्व पर सवाल उठने लगते हैं. हालांकि, बयानबाजी के बाद दोनों ही पार्टी के नेता पूरे मामले में बचाव करते नजर आते हैं. Bihar News: रात में आया फोन तो प्रेमिका से मिलने उसके घर गया प्रेमी, पहुंचने पर हो गया 'कांड', जानें पूरा मामला बक्सर की 'ठग कंपनी': विदेश भेजने के नाम पर युवकों को फंसाया, लाखों रुपये लिए और दुबई ले जाकर जंगल में छोड़ा",politics
"TOP 10 @7 PM: RJD की इफ्तार पार्टी में शामिल होने पहुंचे CM नीतीश, जानें अब तक की 10 बड़ी खबरें","आरजेडी की इफ्तार पार्टी में सीएम नीतीश कुमार पहुंचे हैं. सीएम नीतीश कुमार के पहुंचने से पहले सुरक्षा में लगे गार्ड राबड़ी आवास पहुंचे थे. पूरे इलाके की जांच की गई थी. पढ़ें रिपोर्ट..  1. RJD की इफ्तार पार्टी में शामिल होने पहुंचे CM नीतीश कुमार आरजेडी की इफ्तार पार्टी में सीएम नीतीश कुमार पहुंचे हैं. सीएम नीतीश कुमार के पहुंचने से पहले सुरक्षा में लगे गार्ड राबड़ी आवास पहुंचे थे. पूरे इलाके की जांच की गई थी. पढ़ें रिपोर्ट.. 2. पटना में मोबाइल पर बात कर रही महिला मैनहोल में गिरी, वीडियो देख सिहर उठेंगे आप पटना सिटी के आलमगंज थाना क्षेत्र के जल्ला रोड से गुजर रही महिला सीवर के मैनहोल में गिर गई. इस पूरी घटना का सीसीटीवी फुटेज भी सामने आया है. स्थानीय लोगों ने इस घटना के बाद पटना नगर निगम (Patna Municipal Corporation) पर लापरवाही का आरोप लगाया है. पढ़ें पूरी खबर.. 3. ऑस्ट्रेलिया की लड़की को भा गए 'बिहार के लाला..', मेलबर्न में हुई मोहब्बत.. बक्सर में रचायी शादी सात समंदर पार (Love story of Australian bride and bihari groom) ऑस्ट्रेलिया से आयी विक्टोरिया ने बक्सर के जय प्रकाश यादव से शादी की है. यहां हिंदू रीति रिवाज से दोनों की शादी हुई. 2019 से दोनों में प्यार है. विक्टोरिया आस्ट्रेलिया में शिक्षिका हैं. वहीं जय प्रकाश एमएस सिविल इंजीनियर हैं. पढ़ें पूरी रिपोर्ट.. 4. तेजस्वी बोले- 'सब जानते हैं कि लालू जी बाहर आएंगे तो बिहार की राजनीति में असर होगा' लालू प्रसाद यादव के छोटे बेटे और नेता प्रतिपक्ष तेजस्वी यादव ने पिता को बेल (lalu yadav bail) मिलने पर खुशी जताते हुए सभी लोगों को धन्यवाद दिया. उन्होंने कहा कि सभी जानते हैं कि लालू जी को फंसाया गया था. उनके बाहर आने से बिहार की राजनीति में इसका प्रभाव पड़ेगा, लेकिन फिलहाल हमारी चिंता उनके स्वास्थ्य को लेकर है. 5. सुशील मोदी के सुर में सुर मिला रहा JDU, बोले संजय झा- 'अनुभवी नेता हैं, उनकी बात पर गौर करेगा NDA' बोचहां उपचुनाव और विधान परिषद चुनाव (Bihar MLC Election Result) में एनडीए के खराब प्रदर्शन को लेकर सुशील मोदी ने ट्वीट कर एनडीए नेतृत्व को विचार करने की नसीहत दे डाली थी. इसके समर्थन में मंत्री संजय झा नजर आए. उन्होंने कहा कि सुशील मोदी अनुभवी नेता हैं और अगर कुछ इशारा दे रहे हैं तो इस पर एनडीए गंभीरता से जरूर विचार करेगा. 6. जिग्नेश मेवाणी की गिरफ्तारी पर बोले कांग्रेस विधायक- 'ये कोई राजतंत्र नहीं है, लोकतंत्र का घोंटा जा रहा है गला' गुजरात के विधायक जिग्नेश मेवाणी को असम पुलिस की ओर से गिरफ्तारी के मुद्दे पर बिहार से कांग्रेस विधायक राजेश राम ने तीखी प्रतिक्रिया दी है. राजेश राम ने कहा कि असम पुलिस की ओर से जिग्नेश मेवाणी की गिरफ्तारी गलत है और यह निंदनीय ( Bihar MLA Rajesh Ram Condemn Action Against Jignesh Mevani) है. पढ़ें पूरी खबर.. 7. बोले जल संसाधन मंत्री संजय झा- जून में राजगीर, नवादा, गया तक गंगा जल ले जाने का होगा ट्रायल गंगा उद्धव योजना के तहत पटना के हाथीदह से गंगा का पानी राजगीर, नवादा और गया पहुंचाया जाएगा. 191 किमी से अधिक लंबी पाइपलाइन के जरिए लिफ्ट किए गए गंगाजल को राजगीर के घोड़ाकटोरा में 354 एकड़ में स्टोर किया जाएगा. 90 प्रतिशत से अधिक है काम हो चुका है. पढ़ें पूरी रिपोर्ट... 8. बेतिया के युवक की आंध्र प्रदेश में संदेहास्पद मौत, शव घर पहुंचते ही मचा कोहराम.. परिजनों ने लगाया हत्या का आरोप बेतिया के एक युवक की आंध्र प्रदेश में संदेहास्पद स्थिति में (Bettiah Youth Died In Andhra Pradesh) मौत हो गई थी. इसके बाद शव बेतिया पहुंचे ही परिजनों के बीच कोहराम मच गया. वहीं, परिजनों ने युवक की हत्या का आरोप लगाते हुए न्यायिक जांच की मांग की है. पढ़िए पूरी खबर.. 9. गोपालगंज जेल में 28 साल बिताने के बाद कोर्ट ने कहा- 'ये शख्स निर्दोष है', जानिए क्या है पूरा मामला हत्या और अपहरण के 28 वर्ष पुराने मामले में देवरिया जिले के एक आरोपित को अपर जिला एवं सत्र न्यायाधीश विश्वविभूति गुप्ता के न्यायालय ने पर्याप्त सबूत के अभाव में रिहा (Accused Relased After 28 Years In Gopalganj) कर दिया. आरोपित बीरबल भगत यूपी के देवरिया जिला और सत्र न्यायाधीश के आदेश पर हत्या के एक अन्य मामले में आजीवन कारावास की सजा काट रहा था. देवरिया न्यायालय ने बीरबल भगत को 27 अक्टूबर 2010 को आजीवन कारावास की सजा सुनाई थी. 10. A to Z Family Party : 'कुर्सी पाने में पहले अपने.. बाकी सब बेगाने हैं' पटना की सड़कें पोस्टरों से पटी हुई नजर आ रही है. इसमें आरजेडी पर तंज कसा गया है. A to Z Family Party कहते हुए लालू यादव से लेकर तेजस्वी को आड़े हाथों लिया गया है. आगे पढ़ें क्या है पूरा मामला...",politics
मुंबई पुलिस ने 'हनुमान चालीसा' का पाठ करने संबंधी योजना पर नवनीत राणा को नोटिस,"नई दिल्ली/ टीम डिजिटल। मुंबई पुलिस ने शुक्रवार को सांसद नवनीत राणा और उनके पति रवि राणा को नोटिस जारी कर कहा कि वे कानून-व्यवस्था की स्थिति को बाधित न करें। दंपति की 23 अप्रैल को यहां महाराष्ट्र के मुख्यमंत्री उद्धव ठाकरे के आवास के बाहर 'हनुमान चालीसा' का पाठ करने की योजना है। रवि राणा ने बृहस्पतिवार को घोषणा की थी कि वह शिवसेना के अध्यक्ष ठाकरे के निजी आवास'मातोश्री'के बाहर शनिवार को हनुमान चालीसा का पाठ करने की अपनी योजना पर दृढ़ हैं। उनकी घोषणा के मद्देनजर शुक्रवार को यहां उपनगरीय बांद्रा में 'मातोश्री' के बाहर बड़ी संख्या में शिवसेना कार्यकर्ता एकत्र हुए और उन्होंने मुख्यमंत्री के समर्थन में नारेबाजी की। पार्टी कार्यकर्ताओं ने कहा कि अगर राणा यहां आएंगे तो उन्हें सबक सिखाया जाएगा। AAP ने देश में दंगों को लेकर अमित शाह, भाजपा पर बोला तीखा हमला अमरावती जिले के बडनेरा से निर्दलीय विधायक रवि राणा ने 2014-19 में देवेंद्र फडणवीस के नेतृत्व वाली भारतीय जनता पार्टी (भाजपा)-शिवसेना सरकार को अपना समर्थन दिया था। एक अधिकारी ने कहा कि किसी भी अप्रिय घटना को रोकने के लिए पुलिस ने कलानगर इलाके में ठाकरे के आवास पर भारी बंदोबस्त किये हैं। उन्होंने कहा कि इसके अलावा, जब राणा और उनकी पत्नी खार इलाके में अपने आवास पर पहुंचे तो वहां भारी पुलिस बल तैनात था। उन्होंने कहा कि पुलिस उपायुक्त (डीसीपी) मंजूनाथ सिंगे के नेतृत्व में एक टीम राणा के आवास पर गई और उन्हें खेरवाड़ी पुलिस थाने से दंड प्रक्रिया संहिता (सीआरपीसी) की धारा 149 के तहत नोटिस दिया। उन्होंने कहा कि दंपति ने नोटिस लिया। ममता की राज्यपाल से अपील- केंद्र से उद्योगपतियों को एजेंसियों के जरिये 'परेशान न करने' को कहें उन्होंने कहा कि यह नोटिस किसी भी संज्ञेय अपराध को रोकने के लिए जारी किया गया है। उन्होंने बताया कि नोटिस के अनुसार, पुलिस ने उनसे शांति भंग न करने और शांति व्यवस्था बनाए रखने का अनुरोध किया है। ठाकरे के आवास के बाहर बैठे शिवसेना नेताओं ने कहा कि अगर दंपति ने मातोश्री के बाहर आने की हिम्मत की तो उन्हें सबक सिखाया जाएगा। शिवसेना के राज्यसभा सदस्य संजय राउत ने कहा कि हनुमान चालीसा का पाठ और रामनवमी उत्सव आस्था का विषय है, 'स्टंट' का नहीं। उन्होंने संवाददाताओं से कहा, ''राणा जैसे लोग भाजपा के नौटंकी और स्टंट के पात्र हैं। लोग इस स्टंट को गंभीरता से नहीं लेते।'' उन्होंने अभिषेक बच्चन और रानी मुखर्जी अभिनीत एक हिंदी फिल्म के संदर्भ में राणा दंपति को 'बंटी और बबली' के रूप में र्विणत किया। उन्होंने कहा, ''वे नहीं जानते कि मुंबई के शिव सैनिक किस चीज से बने हैं।'' जहांगीरपुरी में बुलडोजर अभियान के बाद सुप्रीम कोर्ट हुआ सक्रिय, दिया आदेश शिवसेना सांसद अनिल देसाई ने राणा पर नाटक करने का आरोप लगाया क्योंकि उनके पास उठाने के लिए कोई मुद्दा नहीं है। उन्होंने आरोप लगाया कि दंपति ठाकरे के नेतृत्व वाली महा विकास आघाड़ी (एमवीए) सरकार को अस्थिर करने की कोशिश कर रहे हैं। इस बीच, राष्ट्रवादी कांग्रेस पार्टी (राकांपा) की राज्य इकाई के मुख्य प्रवक्ता महेश तापसे ने दावा किया कि राणा भाजपा की विचारधारा से प्रेरित हैं और उन्होंने विश्वास व्यक्त किया कि राज्य में एमवीए सरकार को अस्थिर नहीं किया जा सकता है। नेताओं को किसी भी समुदाय के खिलाफ अपमानजनक टिप्पणी नहीं करनी चाहिए: पवार महाराष्ट्र के उपमुख्यमंत्री अजित पवार ने शुक्रवार को कहा कि राजनीतिक दलों के नेताओं को यह सुनिश्चित करना चाहिए कि वे किसी भी समुदाय के खिलाफ अपमानजनक बयान नहीं दें। महाराष्ट्र के सांगली जिले में एक भाषण में पार्टी के विधान परिषद सदस्य (एमएलसी) अमोल मितकारी की एक कथित टिप्पणी के संबंध में पूछे गये सवाल के जवाब में पवार ने यह बात कही। मितकारी ने शादियों में हिंदू रीति-रिवाजों का कथित तौर पर उपहास उड़ाने संबंधी एक टिप्पणी की थी। उनकी टिप्पणी हिंदू विवाह के दौरान किये जाने वाले'कन्यादान'रिवाज से संबंधित थी। राष्ट्रवादी कांग्रेस पार्टी के वरिष्ठ नेता पवार ने कहा, ''राजनीतिक नेताओं को, चाहे वे कोई भी दल के हों, यह सुनिश्चित करना चाहिए कि कोई भी समुदाय या वर्ग उनके बयानों से निराश या अपमानित नहीं हो।'' 'बुलडोजर' की कार्रवाई को लेकर भाजपा के बाद आरएसएस ने अपना रुख किया साफ विपक्षी भारतीय जनता पार्टी (भाजपा) ने मितकारी पर एक विशेष समुदाय और हिंदू पुजारियों का उपहास करने का आरोप लगाया है, वहीं राकांपा ने विवादास्पद टिप्पणियों से खुद को दूर रखने की कोशिश की है। महाराष्ट्र में महा विकास आघाडी (एमवीए) सरकार के मंत्रियों के सरकारी धन का उपयोग कर निजी अस्पतालों में कोविड-19 का उपचार कराने संबंधी खबरों पर, पवार ने कहा कि उन्होंने अपनी जेब से बिल का भुगतान किया। उन्होंने कहा, ''यह सवाल उन मंत्रियों से पूछें (जिनके निजी अस्पतालों के बिलों का भुगतान सरकार ने किया था)।'' इस बीच, पुणे में मौजूद भाजपा नेता आशीष शेलार ने राज्य में बिजली संकट के लिए प्रदेश सरकार को जिम्मेदार ठहराया और कहा कि बिजली कटौती के कारण नागरिकों को कठिनाइयों का सामना करना पड़ रहा है। माकपा ने जहांगीरपुरी में निकाली गई शोभायात्रा में हथियारों के इस्तेमाल पर उठाए सवाल",politics
"12 वीं बोर्ड परीक्षा में कांग्रेस से जुड़े पूछे गए सवालों पर गरमाई सियासत, पूनिया बोले- यह पूछते कि देश में आपातकाल किसने लगाया?","राजस्थान की 12वीं बोर्ड परीक्षा में पॉलिटिकल साइंस के पेपर में कांग्रेस पार्टी से जुड़े पूछे गए सवालों को लेकर विवाद हो गया है। राजस्थान के 12वीं बोर्ड के राजनीति विज्ञान के प्रश्न-पत्र में कांग्रेस के महिमामंडन को लेकर पूछे गये प्रश्नों पर भाजपा प्रदेशाध्यक्ष डॉ. सतीश पूनियां ने उदयपुर में मीडिया से बातचीत में कहा कि 12वीं पॉलिटिकल साइंस की परीक्षा के पेपर में 6 प्रश्न कांग्रेस से संबंधित थे। जिसमें कांग्रेस का महिमांडन करने की असफल कोशिश की गई। नई पीढ़ी को भ्रमित करने की कोशिश हो सकती है, क्योंकि जो नई जनरेशन कांग्रेस का इतिहास नहीं जानती, उन्होंने आपातकाल नहीं देखा। यह पूछते सिक्खों के नरसंहार का दोषी कौन था भाजपा प्रदेश अध्यक्ष सतीश पूनिया ने कहा कि कांग्रेस को प्रश्न पूछने तो यह पूछते कि देश में आपातकाल किसने लगाया, देश में आर्टिकल 356 का दुयपयोग किसने किया 100 से ज्यादा बार, 1984 में सिक्खों के नरसंहार का दोषी कौन था, गौ हत्या पर प्रतिबंध के लिए प्रदर्शन करने वाले साधुओं पर गोली चलाने वाले दोषी कौन थे? कांग्रेस ने कुल मिलाकर इतिहास को इस तरीके से दर्शाने की कोशिश की है जैसे कांग्रेस दूध की धुली हो। कांग्रेस के शासन में नए बच्चों के साथ खिलवाड़ करने की कोशिश हो रही है , यह वही कांग्रेस है जो अकबर को महान बताते हैं और महाराणा प्रताप की महानता की महिमा को मंडित नहीं करते हैं। मंत्री खाचरियावास बोले- कुछ गलत नहीं उल्लेखनी है कि पहली बार ऐसा हुआ है कि बोर्ड की परीक्षा में कांग्रेस पार्टी से जुड़े 6 सवाल पूछे गए हैं और सभी छह सवालों में कांग्रेस की तारीफ है छिपी हुई है। बीजेपी ने अशोक गहलोत सरकार पर तीखा हमला बोला है। हालांकि, एक-एक सवाल भारतीय कम्युनिस्ट पार्टी और बहुजन समाज पार्टी को लेकर भी पूछे गए हैं। सिलेबस में एक दल के प्रभुत्व का दौर और कांग्रेस प्रणाली : चुनौतियां और पुर्नस्थापना दो विषय हैं। इन्हीं विषयों के आधार पर 6 सवाल पूछ लिए गए। नागरिक आपूर्ति मंत्री प्रताप खाचरियावास ने कहा इसमें गलत कुछ भी नहीं है। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
Gujarat News: क्या हार्दिक पटेल BJP में जाएंगे? यहां पढ़ें पूरी खबर,"साल के अंत में गुजरात में विधानसभा चुनाव होने हैं लेकिन राज्य में कांग्रेस के अंदर सब कुछ ठीक नहीं चल रहा. ये प्रदेश कांग्रेस के कार्यकारी अध्यक्ष हार्दिक पटेल के बयानों से ये जाहिर हो रहा है.  Gujarat News: इस साल के अंत में गुजरात (Gujarat) में विधानसभा चुनाव होने हैं लेकिन राज्य में कांग्रेस (Congress) के अंदर सब कुछ ठीक नहीं चल रहा. बीते दिनों में प्रदेश कांग्रेस के कार्यकारी अध्यक्ष हार्दिक पटेल (Hardik Patel) के बयानों से ये जाहिर हो रहा है. उन्होंने अपने बयानों से न केवल पार्टी पर ही सवाल खड़े कर दिए बल्कि कई तरह की सियासी अकटकलों को भी हवा दे दी. उनके बयान को बागी तेवर के तौर पर भी देखा जाने लगा. सबसे बड़ा सवाल तो ये उठने लगा कि क्या अब हार्दिक पटेल कांग्रेस का हाथ छोड़कर किसी दूसरे दल खासकर बीजेपी (BJP) में शामिल होंगे. क्या दिया जवाब? ये सवाल इसलिए भी उठने लगा क्योंकि हार्दिक पटेल ने बीजेपी के नीतियों की तारीफ कर दी. साथ ही ये तक कह दिया कि वे हर दल से अच्छी चीजें सीखते हैं. यहां तक कि गुजरात बीजेपी के प्रदेश अध्यक्ष ने भी हार्दिक पटेल की तारीफ कर दी. लेकिन इस सब के बीच हार्दिक ने बीजेपी में शामिल होने की अटकलों पर विराम लगा दिया है. एक अखबार को दिए इंटरव्यू में उन्होंने स्पष्ट कर दिया है कि वे बीजेपी में नहीं जा रहे हैं. Gujarat Election 2022: BJP अध्यक्ष सीआर पाटिल ने चुनाव से पहले पार्टी कार्यकर्ताओं के लिए 3 दिन की छुट्टी की घोषणा की उठाया मुद्दा हार्दिक पटेल ने बताया कि दिल्ली में कांग्रेस के संगठन महासचिव केसी वेणुगोपाल से उन्होंने मुलाकात की और अपनी बातों को उनके सामने रखा है. इस दौरान उन्होंने गुजरात में विपक्ष की भूमिका को लेकर भी अपनी बात रखी है. उनका मानना है कि पार्टी द्वारा लोगों की समस्याओं को लेकर पार्टी मुद्दा नहीं बना पा रही है. प्रदेश नेतृत्व पर क्या कहा? हार्दिक पटेल ने कहा कि कांग्रेस पार्टी हाईकमान के ओर से उन्हें आश्वासन दिया गया है और पार्टी ने जल्द इसपर फैसला लेने की बात कही है. उनका मानना है कि अगर पार्टी हाईकमान इसपर मामले पर अगर कोई बड़ा फैसला करता है तो वो राज्य में पार्टी के लिए अच्छा होने के साथ ही लोगों के हित में होगा. उन्होंने स्पष्ट कर दिया कि वे गुजरात कांग्रेस में किसी से व्यक्तिगत रूप से नाराज नहीं हैं, लेकिन वे प्रदेश नेतृत्व से नाराज हैं. उनका कहना है कि प्रदेश नेतृत्व लोगों के प्रति अपनी जिम्मेदारी निभाने के बजाय आपसी संघर्षों में फंसा हुआ है. Gujarat Election 2022: कांग्रेस महासचिव तारिक अनवर ने प्रशांत किशोर को बताया प्रमाणित ब्रांड",politics
"छात्रों, कर्मचारियों को बिना थर्मल स्कैनिंग के स्कूल में प्रवेश न करने दिया जाए : केजरीवाल सरकार","नई दिल्ली/ टीम डिजिटल। दिल्ली की केजरीवाल सरकार ने शुक्रवार को स्कूलों के लिए कोविड-19 संबंधी दिशा निर्देश जारी करते हुए कहा कि छात्रों तथा कर्मचारियों को बिना थर्मल स्कैनिंग के स्कूल परिसर में प्रवेश करने नहीं दिया जाए। सरकार ने यह भी कहा कि यदि कोई भी कोविड-19 से संक्रमित पाया जाता है तो संस्थान उनके पृथकवास के लिए उचित कदम उठाए। गौरतलब है कि राष्ट्रीय राजधानी में पिछले कुछ दिनों में कोविड-19 के मामलों में वृद्धि देखी गयी है। इसी के मद्देनजर सरकार ने दिशा- निर्देश जारी किए हैं। दिल्ली में बृहस्पतिवार को कोरोना वायरस संक्रमण के 965 नए मामले आए थे। बुधवार को 1,009, मंगलवार को 632 और सोमवार को कोरोना के 501 मामले आए थे। 'बुलडोजर' की कार्रवाई को लेकर भाजपा के बाद आरएसएस ने अपना रुख किया साफ दिल्ली सरकार द्वारा जारी मानक संचालन प्रक्रिया (एसओपी) के अनुसार स्कूलों को सलाह दी गई है कि वे छात्रों को भोजन और स्टेशनरी का सामान साझा करने से बचने को कहें। साथ ही इसमें कहा गया है कि अभिभावकों को सलाह दी जानी चाहिए कि वे बच्चे या परिवार के किसी सदस्य के कोरोना वायरस से संक्रमित पाए जाने या उनमें कोविड के लक्षण दिखने पर पर उन्हें स्कूल न भेजें। इसमें कहा गया है, ''यदि किसी छात्र या स्कूल के किसी कर्मचारी में कोरोना वायरस संक्रमण के लक्षण पाए जाते हैं तो उन्हें सामान्य लोगों से दूर किसी खुले स्थान या पृथकवास में रखा जाए।'' AAP ने देश में दंगों को लेकर अमित शाह, भाजपा पर बोला तीखा हमला सरकार ने कहा, ''शिक्षकों को यह भी निर्देश दिया जाता है कि यदि कक्षा के किसी भी छात्र में कोरोना वायरस के लक्षण पाए जाते हैं तो वे स्कूल के प्रधानाचार्य को इस बात की जानकारी दें। प्रधानाचार्य की ओर से तुरंत इसकी सूचना काोनल व जिला अधिकारियों को दी जानी चाहिए। स्कूल प्रशासन को अधिकार है कि वे अस्थायी रूप से विशिष्ट भाग को बंद कर सकते हैं या उस क्षेत्र कि घेराबंदी की जा सकती है।'' इसमें कहा गया है कि स्कूल भवनों के सभी प्रवेश और निकास द्वार का उपयोग छात्रों के प्रवेश और निकास के समय भीड़ से बचने के लिए किया जाना चाहिए। ममता की राज्यपाल से अपील- केंद्र से उद्योगपतियों को एजेंसियों के जरिये 'परेशान न करने' को कहें दिशानिर्देश के मुताबिक, ''कोविड-उपयुक्त व्यवहार (सीएबी) को बनाए रखने और भीड़ से बचने के लिए स्वयंसेवकों की मदद ली जा सकती है। किसी भी छात्र और कर्मचारी को थर्मल स्कैनिग के बिना परिसर में प्रवेश करने की अनुमति नहीं दी जानी चाहिए।'' दिल्ली सरकार ने एसओपी में कहा कि स्कूल के प्रधानाचार्यों को सलाह दी जाती है कि वे माता-पिता के साथ-साथ स्कूल प्रबंधन समितियों (एसएमसी) के साथ बैठक करें ताकि कोविड प्रोटोकॉल के अनुपालन की समीक्षा की जा सके और छात्रों और अभिभावकों के बीच अन्य आत्मविश्वास बढ़ाने के उपायों पर चर्चा की जा सके। जहांगीरपुरी में बुलडोजर अभियान के बाद सुप्रीम कोर्ट हुआ सक्रिय, दिया आदेश महामारी के कारण लगभग दो साल के अंतराल के बाद ऑफलाइन कक्षाओं की बहाली के बाद बढ़ते संक्रमण की रिपोर्ट ने चिंता पैदा कर दी है। विशेषज्ञ एक बार फिर स्कूलों को बंद करने के खिलाफ चेतावनी दे रहे हैं। दिल्ली-एनसीआर के स्कूल कोविड के मामलों में वृद्धि के बाद हरकत में आ गए हैं और वायरस के प्रसार को कम से कम करने और इस तरह परिसर को बंद करने से बचने के लिए लगातार सफाई सहित कई उपाय कर रहे हैं। माकपा ने जहांगीरपुरी में निकाली गई शोभायात्रा में हथियारों के इस्तेमाल पर उठाए सवाल",politics
तौकीर रजा के बयान पर योगी के मंत्री बोले-ऐसी कार्रवाई होगी कि पुश्तें याद रखेंगी,"देश में संवेदनशील धार्मिक महौल के बीच नेता अपने उकसावे की बयानबाजी से बाज नहीं आ रहे हैं. तौकीर रजा ने बयान दिया था कि 'मुस्लिम अगर सड़क पर उतरा तो संभाल नही पाएंगे', अब इसी के जवाब में उत्तर प्रदेश के औद्योगिक विकास मंत्री नंद गोपाल नंदी का बयान सामने आया है. उन्होंने कहा है कि ऐसे बयान देने की हैसियत किसी में नही है, अगर ऐसा हुआ है तो उस पर इतनी कड़ी कार्रवाई होगी कि उसकी पुश्तें याद रखेंगी.",politics
नौशाद अली फिर बने बसपा के कानपुर मंडल प्रभारी,"बहुजन समाज पार्टी की सुप्रीमो मायावती ने एक बार फिर अपने सबसे भरोसेमंद पदाधिकारी नौशाद अली को कानपुर मंडल का प्रभारी बनाया है. कानपुर: बहुजन समाज पार्टी की सुप्रीमो मायावती ने एक बार फिर अपने सबसे भरोसेमंद पदाधिकारी नौशाद अली का पार्टी में कद बढ़ा दिया है. विधानसभा चुनाव होने के बाद एक बार फिर से उन्हें कानपुर मंडल का प्रभारी बनाया गया है. हालांकि, विधानसभा चुनाव के परिणाम को देखते हुए उन्होंने 20 दिन पहले नौशाद अली को हटाकर यह जिम्मा समसुद्दीन राईन को सौंपा था. राईन को कानपुर, लखनऊ, चित्रकूट और झांसी मंडल का प्रभारी नियुक्त किया गया था. अब बसपा सुप्रीमो के इस फैसले ने पार्टी में नौशाद अली का रुतबा और अधिक बढ़ा दिया है. अब उनके पास कानपुर सहित तीन मंडलों का प्रभार होगा. इससे पहले नौशाद अली वाराणसी और आजमगढ़ मंडल की जिम्मेदारी संभाल रहे थे. पार्टी के वरिष्ठ पदाधिकारियों ने बताया कि बसपा कोआर्डिनेटर समसुद्दीन राईन चुनाव के दौरान विवादित रह चुके हैं. वह मामला भी कानपुर से जुड़ा रहा था. तब एक एसयूवी गाड़ी में पुलिस ने 50 लाख रुपये बरामद किए थे. इस पूरे मामले में समसुद्दीन राईन पर ही उंगली उठी थी. ऐसे में संगठन को और अधिक सशक्त बनाने के लिए बसपा सुप्रीमो ने नौशाद अली पर विश्वास कायम रखते हुए उन्हें कानपुर मंडल का प्रभार सौंप दिया. ऐसी ही जरूरी और विश्वसनीय खबरों के लिए डाउनलोड करें ईटीवी भारत ऐप",politics
नफरती भाषण: दिल्ली पुलिस के हलफनामे से नाखुश सुप्रीम कोर्ट,"नई दिल्ली/ टीम डिजिटल। उच्चतम न्यायालय ने दिल्ली पुलिस के उस हलफनामे पर शुक्रवार को अप्रसन्नता जतायी, जिसमें कहा गया था कि पिछले साल यहां आयोजित एक कार्यक्रम के दौरान ''कोई नफरती भाषण नहीं दिया गया था।'' शीर्ष अदालत ने इसके साथ ही दिल्ली पुलिस को ''बेहतर हलफनामा'' दाखिल करने का निर्देश भी दिया। दिल्ली पुलिस ने शीर्ष अदालत को बताया था कि पिछले साल 19 दिसंबर को हिंदू युवा वाहिनी द्वारा यहां आयोजित एक कार्यक्रम में ''किसी समुदाय के खिलाफ कोई विशिष्ट शब्द नहीं बोले गए थे।'' न्यायमूर्ति ए एम खानविलकर और न्यायमूर्ति अभय एस ओका की पीठ ने कहा, ''हलफनामा पुलिस उपायुक्त द्वारा दाखिल किया गया है। हमें उम्मीद है कि वह बारीकियों को समझ गए हैं। क्या उन्होंने केवल जांच रिपोर्ट की प्रतिलिपि पेश कर दी या दिमाग लगाया है। क्या आपका भी यही रुख है या यह उप निरीक्षक स्तर के अधिकारी की जांच रिपोर्ट की प्रतिलिपि है?'' 'बुलडोजर' की कार्रवाई को लेकर भाजपा के बाद आरएसएस ने अपना रुख किया साफ पीठ ने सवाल किया कि क्या अदालत के समक्ष हलफनामे पर ऐसा रुख अपनाया जा सकता है और जानना चाहा कि हलफनामे का सत्यापन किसने किया और क्या दिल्ली पुलिस इसे सही निष्कर्ष के रूप में स्वीकार कर रही है। दिल्ली पुलिस की ओर से पेश अतिरिक्त सॉलिसिटर जनरल (एएसजी) के एम नटराज ने कहा कि वे मामले पर फिर से गौर करेंगे और नया हलफनामा दाखिल करेंगे। पीठ ने कहा, ''एएसजी ने एक बेहतर हलफनामा दाखिल करने के वास्ते अधिकारियों से निर्देश प्राप्त करने के लिए समय मांगा है...दो सप्ताह का समय देने का अनुरोध किया गया है। इस मामले को 9 मई को सूचीबद्ध करें। बेहतर हलफनामा 4 मई को या उससे पहले दायर किया जाए।'' शीर्ष अदालत पत्रकार कुर्बान अली और पटना उच्च न्यायालय की पूर्व न्यायाधीश एवं वरिष्ठ अधिवक्ता अंजना प्रकाश द्वारा दायर एक याचिका पर सुनवाई कर रही थी, जिन्होंने मुस्लिम समुदाय के खिलाफ नफरती भाषण की घटनाओं की एसआईटी द्वारा ''स्वतंत्र, विश्वसनीय और निष्पक्ष जांच'' के लिए निर्देश देने का अनुरोध किया है। AAP ने देश में दंगों को लेकर अमित शाह, भाजपा पर बोला तीखा हमला सुनवाई शुरू होते ही याचिकाकर्ताओं की ओर से वरिष्ठ अधिवक्ता कपिल सिब्बल ने पीठ का ध्यान भाषण के अंशों और उप निरीक्षक (पुलिस थाना ओखला औद्योगिक क्षेत्र) की जांच रिपोर्ट की ओर दिलाया। सिब्बल ने कहा, ''दिल्ली पुलिस के जवाबी हलफनामे में कहा गया है कि एक जांच की गई है और यह कि लोग अपने समुदाय की नैतिकता को बचाने के लिए एकत्र हुए थेज्। जो भाषण सवालों में है, उसमें वे कहते हैं, 'हम मारने के लिए तैयार हैं' और दिल्ली पुलिस का कहना है कि यह'समुदाय की नैतिकता को बचाने के लिए है? माननीय न्यायाधीश महोदय इसे सुनवाई के लिए तय कर सकते हैं और तय कर सकते हैं कि संवैधानिक रूप से नैतिकता क्या है...।'' पीठ ने तब विधि अधिकारी से पूछा कि क्या किसी वरिष्ठ अधिकारी ने हलफनामे का सत्यापन किया है। पीठ ने कहा, ''किसी वरिष्ठ अधिकारी ने इसे देखा है? इसे किसने सत्यापित किया है? क्या इस बारे में कोई विचार किया गया है कि क्या अदालत के समक्ष हलफनामे में यह रुख अपनाया जा सकता है? यह हलफनामा पुलिस उपायुक्त द्वारा दायर किया गया है? वह इस स्थिति को स्वीकार करते हैं?'' पीठ ने कहा, ''क्या यह उनकी समझ है या केवल जांच अधिकारी की रिपोर्ट को फिर से पेश किया गया है? हम आपसे इस अदालत के समक्ष पुलिस उपायुक्त द्वारा दायर हलफनामे को समझना चाहते हैं।'' ममता की राज्यपाल से अपील- केंद्र से उद्योगपतियों को एजेंसियों के जरिये 'परेशान न करने' को कहें शीर्ष अदालत ने एएसजी से पूछा कि क्या दिल्ली पुलिस इसे सही निष्कर्ष मान रही है? पीठ ने कहा, ''यह उप निरीक्षक स्तर के अधिकारी द्वारा तैयार की गई जांच रिपोर्ट की प्रतिलिपि है या यह आपका रुख है? अगर ऐसा है तो हमें पुलिस आयुक्त से इस पर गौर करने के लिए कहना होगा कि क्या आपका भी यही रुख है?'' नटराज ने कहा कि वे मामले पर फिर से गौर करेंगे और नया हलफनामा दाखिल करेंगे। शीर्ष अदालत में दायर एक जवाबी हलफनामे में, दिल्ली पुलिस ने कहा था कि याचिकाकर्ताओं ने कथित घटना के संबंध में कोई कार्रवाई करने के लिए उनसे संपर्क नहीं किया था और सीधे शीर्ष अदालत का रुख किया था और इस तरह की प्रथा को अस्वीकृत किया जाना चाहिए। दिल्ली पुलिस ने अपने हलफनामे में कहा था कि इसी विषय पर कुछ शिकायतें दर्ज की गई थी जिसमें आरोप लगाया गया था कि पिछले साल 19 दिसंबर को हिंदू युवा वाहिनी द्वारा यहां आयोजित एक कार्यक्रम में नफरती भाषा का इस्तेमाल किया गया था और उन सभी शिकायतों को समेकित किया गया था और एक जांच शुरू की गई थी। उसने कहा था कि एक गहन जांच के बाद और वीडियो की सामग्री का आकलन किया गया, पुलिस को शिकायतकर्ताओं द्वारा लगाए गए आरोप के अनुसार वीडियो में कोई दम नजर नहीं आया। जहांगीरपुरी में बुलडोजर अभियान के बाद सुप्रीम कोर्ट हुआ सक्रिय, दिया आदेश इसने कहा था कि पुलिस ने शिकायतों की प्रारंभिक जांच करने के बाद और दिल्ली में दिए गए कथित नफरती भाषण के संबंध में वीडियो लिंक और संलग्न वीडियो की जांच करने के बाद पाया कि शिकायतकर्ता द्वारा शिकायत में उल्लिखित किसी भी शब्द का उपयोग नहीं किया गया था। इसने कहा था कि दिल्ली में आयोजित कार्यक्रम में किसी भी समूह, समुदाय, जातीयता, धर्म या आस्था के खिलाफ ''कोई नफरत व्यक्त नहीं किया गया था'', भाषण एक धर्म को उन बुराइयों का सामना करने के लिए खुद को तैयार करने के लिए सशक्त बनाने के बारे में था, जो इसके अस्तित्व को खतरे में डाल सकते हैं, जो कि किसी विशेष धर्म के नरसंहार के आह्वान से किसी भी तरह से जुड़ा नहीं है। शीर्ष अदालत ने इससे पहले उत्तराखंड सरकार को एक स्थिति रिपोर्ट दाखिल करने के लिए कहा था, जब उसने कहा था कि पिछले साल दिसंबर में हरिद्वार में एक कार्यक्रम के दौरान कथित रूप से नफरत फैलाने वाले भाषणों के संबंध में चार प्राथमिकी दर्ज की गई हैं। माकपा ने जहांगीरपुरी में निकाली गई शोभायात्रा में हथियारों के इस्तेमाल पर उठाए सवाल इसने 12 जनवरी को उस याचिका पर नोटिस जारी किया था, जिसमें हरिद्वार और राष्ट्रीय राजधानी में आयोजित दो कार्यक्रमों के दौरान कथित नफरती भाषण देने वालों के खिलाफ जांच और कार्रवाई सुनिश्चित करने का निर्देश देने का अनुरोध किया गया था। याचिका में विशेष रूप से ''17 और 19 दिसंबर 2021 के बीच हरिद्वार और दिल्ली में दिए गए'' नफरती भाषणों'' का उल्लेख किया गया था। इसमें इस तरह के भाषणों से निपटने के लिए शीर्ष अदालत के दिशानिर्देशों का अनुपालन करने का भी अनुरोध किया गया था। एक कार्यक्रम का आयोजन हरिद्वार में यति नरसिंहानंद ने किया था और दूसरा दिल्ली में 'हिंदू युवा वाहिनी'द्वारा किया गया था जिसमें कथित तौर पर एक समुदाय के'सदस्यों के नरसंहार का आह्वान'किया गया था। उत्तराखंड पुलिस ने पिछले वर्ष 23 दिसंबर को संत धर्मदास महाराज, साध्वी अन्नपूर्णा उर्फ पूजा शकुन पांडे, यति नरसिंहानंद और सागर सिंधु महाराज समेत कुछ लोगों के खिलाफ प्राथमिकी दर्ज की थी।",politics
बोरिस जॉनसन पैकेज ::: भारत में अपने स्वागत से अभिभूत हुए जॉनसन,"- कहा, तेंदुलकर और अमिताभ बच्चन जैसी अनुभूति हुई नई दिल्ली। ब्रिटिश प्रधानमंत्री बोरिस जॉनसन भारत में हुए अपने स्वागत से अभिभूत दिखे। शुक्रवार को मीडिया कार्यक्रम के दौरान उन्होंने भारत, खासकर गुजरात में हुए स्वागत की भी प्रशंसा की। कहा कि वह कुछ हद तक सचिन तेंदुलकर की तरह महसूस कर रहे थे और उनका चेहरा अमिताभ बच्चन की तरह सर्वव्यापी था। उन्होंने कहा, 'हर जगह मैं दिख रहा था और यह बहुत ही अभिभूत करने वाला था। मैं इस ग्रैंड वेलकम के लिए प्रधानमंत्री नरेंद्र मोदी का शुक्रगुजार हूं। भारत में हमारे दो दिन शानदार रहे हैं। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"राहुल गांधी अगर PM पद का चेहरा बनें, तो पार्टी अध्यक्ष गांधी परिवार से न हो: प्रशांत किशोर","नई दिल्ली: चुनावी रणनीतिकार प्रशांत किशोर (Prashant Kishor) ने हालिया विधानसभा चुनावों से पहले कांग्रेस के 'जी 23' के कुछ नेताओं के साथ मंथन किया था, जिसमें उनकी राय थी कि अगर राहुल गांधी को प्रधानमंत्री पद का चेहरा बनाना है तो फिर गांधी परिवार से इतर किसी व्यक्ति को पार्टी अध्यक्ष की जिम्मेदारी सौंपनी चाहिए. प्रशांत किशोर पिछले कुछ दिनों में कांग्रेस नेतृत्व और वरिष्ठ नेताओं के साथ कई बैठकें कर चुके हैं और पार्टी में नयी जान फूंकने के लिए अपनी ओर से कई सुझाव भी दिए हैं, जिन पर सोनिया गांधी द्वारा गठित एक समिति विचार कर रही है. सूत्रों का कहना है कि प्रशांत किशोर ने पिछले कुछ महीनों में गांधी परिवार से इतर पार्टी के कई वरिष्ठ नेताओं के साथ बैठकें कीं और इन बैठकों का केंद्र बिंदु कांग्रेस को मजबूत करना और अगले लोकसभा चुनाव में नरेंद्र मोदी को पराजित करने की रणनीति तैयार करना था. सूत्रों के अनुसार, इसी क्रम में उन्होंने कांग्रेस के असंतुष्ट धड़े 'जी 23' के कुछ नेताओं से भी हाल के महीनों में मुलाकात की थी. प्रशांत किशोर के साथ तीन महीने पहले लंबी बैठक करने वाले कांग्रेस के एक वरिष्ठ नेता और 'जी 23' के सदस्य ने नाम न जाहिर करने की शर्त पर 'पीटीआई-भाषा' को बताया, ''पीके मेरे पास आए थे और करीब तीन घंटे बैठे थे. वह बैठक से बहुत खुश थे. उनसे मिलने के बाद मुझे यह लगा कि वह प्रधानमंत्री मोदी को हराना चाहते है और इसको लेकर गंभीर भी हैं.'' उन्होंने कहा, ''मेरी जानकारी के हिसाब से वह 'जी 23' के कुछ और नेताओं तथा कांग्रेस के कई अन्य नेताओं से भी पिछले कुछ महीनों के दौरान मिले हैं.'' कांग्रेस के इस वरिष्ठ नेता ने कहा, ''पीके ने मेरे साथ मुलाकात में कांग्रेस में बदलाव, विपक्षी एकजुटता पर विस्तार से चर्चा की थी. उनका साफ कहना है कि कांग्रेस एवं विपक्ष के मौजूदा स्वरूप के साथ नरेंद्र मोदी जी को पराजित नहीं किया जा सकता.'' उनके मुताबिक, ''पीके का कहना था कि अगर राहुल गांधी को प्रधानमंत्री पद का चेहरा बनाना है तो फिर गांधी परिवार से अलग किसी को अध्यक्ष पद की कमान देनी होगी, दोनों जिम्मेदारी एक ही व्यक्ति नहीं संभाल सकता. उनका यह भी कहना था कि यह बात उन्होंने खुद राहुल गांधी से कही थी.'' यह पूछे जाने पर कि क्या किशोर के कांग्रेस में शामिल होने से कांग्रेस के कुछ वरिष्ठ नेता खुद को दरकिनार किए जाने का खतरा महसूस कर रहे हैं तो उन्होंने कहा, ''पार्टी को मजबूत करने के लिए वरिष्ठ और युवा, सबको मिलकर काम करना होगा. किसी ने अगर पार्टी के लिए 30-40 साल तक काम किया है तो उसे अचानक अलग नहीं किया जा सकता.'' इस बीच, बृहस्पतिवार को 80 से अधिक पृष्ठों वाली एक प्रजेंटेशन सामने आई, जिसमें जिसमें गांधी परिवार से अलग अध्यक्ष बनाने का प्रस्ताव दिया गया है. इस पर किशोर ने एक अंग्रेजी दैनिक से बातचीत में कहा, ''यह एक पुरानी बात है. इसका हाल की चर्चा से कोई लेना-देना नहीं है.' इस प्रजेंटेशन में यह सुझाव भी दिया गया है कि कांग्रेस को मजबूत करने के लिए जरूरी है कि नेतृत्व के विषय को हल किया जाए, गठबंधन के मुद्दे को सुलझाया जाए, पार्टी अपने पुराने मूल्यों की ओर लौटे, जमीनी स्तर पर कार्यकर्ताओं की फौज तैयार की जाए और मीडिया की रणनीति के सिस्टम में भी बदलाव किया जाए. हाल ही में कांग्रेस नेतृत्व के समक्ष किशोर ने जो सुझाव रखे उस पर विचार के लिए कांग्रेस की ओर से समिति बनाई गई है. यह समिति जल्द ही अपनी रिपोर्ट कांग्रेस अध्यक्ष सोनिया गांधी को सौंपेगी. इसके बाद किशोर के कांग्रेस में शामिल होने या उनकी आगे की भूमिका पर फैसला होगा.",politics
Bihar के CM Nitish Kumar Lalu Prasad Yadav की इफ़्तार पार्टी में शामिल हुए,"इंडिया न्यूज़, पटना : बिहार के मुख्यमंत्री नीतीश कुमार (Bihar Chief Minister Nitish Kumar) 5 साल बाद लालू प्रसाद यादव (Lalu Prasad Yadav) की तरफ से दी गई इफ्तार पार्टी में शामिल हुए। राष्ट्रीय जनता दल (RJD) की तरफ से इफ्तार की पार्टी दी गई। जिसमें नीतीश कुमार शामिल हुए। लालू को बेल मिलने के बाद नीतीश के इफ्तार पार्टी में पहुंचने से बिहार की राजनीति गर्मा गई है।    इससे पहले 2017 में मकर संक्रांति के मौके पर नीतीश कुमार राबड़ी आवास गए थे। इसके बाद से आज वह पार्टी में शामिल हुए हैं। इस आयोजन की तैयारी तेजस्वी यादव (Tejashwi Yadav) और उनके भाई तेज प्रताप यादव ने की है। जिसमें पूरे बिहार से मुस्लिम समाज के और अन्य गणमान्य लोगों को आमंत्रित किया गया। 10 अप्रैल को तेज प्रताप यादव ने सोशल मीडिया पर लिखा था- इंट्री नीतीश चाचा। नीतीश की इफ्तार पार्टी में नहीं गए थे तेजस्वी मुख्यमंत्री नीतीश कुमार ने पिछले सप्ताह इफ्तार की पार्टी दी थी। जिसमें पूरे बिहार के नेताओं को निमंत्रण दिया था। नेता प्रतिपक्ष तेजस्वी यादव इस दावत में नहीं पहुंचे थे, लेकिन अब तेजस्वी की दावत में पहुंचकर नीतीश नया समीकरण तैयार कर रहे हैं। शनिवार को बिहार आ रहे हैं अमित शाह केंद्रीय गृह मंत्री अमित शाह (Union Home Minister Amit Shah) शनिवार बिहार आ रहे हैं। ऐसे में अमित शाह के आने से पहले नीतीश का लालू की पार्टी में शामिल होना भाजपा नेताओं को रास नहीं आ रहा है। हालांकि यह पहली बार नहीं है जब नीतीश ऐसा कर रहे हैं। इससे पहले भी नीतीश पीएम नरेंद्र मोदी (PM Narendra Modi) के सामने नतमस्तक होकर पूरे देश में चर्चा का विषय बन गए थे। हालांकि इस बार नीतीश क्या मैसेज देना चाहते हैं वो कुछ देर में पता चल जाएगा। यह भी पढ़ें : Rajya Sabha की 4 सीटों के लिए कवायद शुरू, जुलाई में रिक्त होंगी सीटें हमें Google News पर फॉलो करे- क्लिक करे ! Connect With Us : Twitter | Facebook | Youtube The post Bihar के CM Nitish Kumar Lalu Prasad Yadav की इफ़्तार पार्टी में शामिल हुए appeared first on India News.",politics
"भाजपा ने शुरू की राजेंद्र नगर विधानसभा उपचुनाव की तैयारी, राघव चड्ढा के राज्यसभा जाने से खाली हुई है सीट","नई दिल्ली [संतोष कुमार सिंह]। भाजपा की नजर राजेंद्र नगर विधानसभा उपचुनाव पर है। इसकी तैयारी पार्टी ने शुरू कर दी है। प्रदेश अध्यक्ष आदेश गुप्ता सभी वार्डों के पदाधिकारियों के साथ बैठक कर चुके हैं। चुनाव की तैयारी को तेज करने के लिए उन्होंने विधानसभा प्रभारी भी घोषित कर दिया है। विधायक अजय महावर को प्रभारी बनाया गया है। अजय महावर बने विधानसभा प्रभारी महावर की देखरेख में चुनावी तैयारी को धार देने की कोशिश होगी। उनके सहयोग के लिए इस विधानसभा में आने वाले वार्डों में भी प्रभारी की तैनाती की गई है। पूर्व विधायक डा. महेंद्र नागपाल को राजेंद्र नगर वार्ड का, गजेंद्र यादव को इंद्रपुरी वार्ड का प्रभारी नियुक्त किया गया है। पूर्व महापौर जय प्रकाश को नारायणा वार्ड का प्रभारी और प्रदेश प्रवक्ता ऋचा पांडे मिश्रा को सहप्रभारी बनाया गया है। राजेंद्र नगर से राघव चड्ढा बने थे विधायक आप के राघव चड्ढा राजेंद्र नगर से विधायक चुने गए थे। उनके राज्यसभा सदस्य चुने जाने की वजह से यहां उपचुनाव होना है। भाजपा की कोशिश इस उपचुनाव को जीतकर कार्यकर्ताओं में उत्साह भरने की है। इससे विधानसभा में विधायकों की संख्या भी बढ़ेगी। अभी भाजपा के आठ विधायक हैं। यह सीट भाजपा के लिए प्रतिष्ठा का सवाल बन गया है, क्योंकि प्रदेश अध्यक्ष इसी विधानसभा क्षेत्र में रहते हैं। चुनाव परिणाम का उनके राजनीतिक कद पर असर पड़ेगा। घोषणा होने से पहले शुरू की तैयारी यही कारण है कि उपचुनाव की घोषणा होने के पहले से ही उन्होंने तैयारी शुरू कर दी है। भाजपा के स्थापना दिवस पर इस विधानसभा क्षेत्र में निकाली गई शोभाय़ात्रा में पार्टी के राष्ट्रीय अध्यक्ष जेपी नड्डा शामिल हुए थे। आने वाले दिनों में यहां अन्य बड़े नेताओं के कार्यक्रम आयोजित करने की तैयारी है। भाजपा नेताओं का कहना है कि नगर निगम चुनाव अब राजेंद्र नगर विधानसभा उपचुनाव के बाद होगा। इस कारण भी इस उपचुनाव का विशेष महत्व है। इसमें जीत से निगम चुनाव की राह आसान हो सकती है।",politics
वार्ड समितियां गठित न होने से पंचायत की योजनाएं प्रभावित,"वार्ड क्रियान्वयन एवं प्रबंधन समिति का गठन नहीं होने से पंचायत की योजनाएं प्रभावित हो रही हैं। इस पर चिंता व्यक्त करते हुए पंचायती राज विभाग ने सभी जिलाधिकारियों को दो मई तक समितियों के गठन का निर्देश दिया है। विभाग ने यह भी कहा है कि समिति गठित नहीं होने से उनके खाते में राशि का हस्तांतरण भी नहीं हो पा रहा है। जबकि, नल-जल और गली-नाली पक्कीकरण योजना में समितियों की प्रमुख भूमिका है। विभाग की ओर से जारी निर्देश में कहा गया है कि पंचायत चुनाव के घोषित परिणाम के आधार पर नये सिरे से वार्ड क्रियान्वयन एवं प्रबंधन समिति का गठन 15 जनवरी तक कर लेना था। इसके बाद नई समितियों को संबंधित सारे कागजात-रोकड़ पंजी आदि का हस्तांतरण भी कर देना था। पर, अभी तक कई जिलों में बड़ी संख्या में वार्ड समितियों का गठन नहीं किया जा सका है। विभाग की कई योजनाओं के क्रियान्वयन और रख-रखाव में वार्ड क्रियान्वयन एवं प्रबंधन समिति की भूमिका तय की गई है। इसके लिए समिति के खातों में राशि भी हस्तांतरित की जाती है। पर, वार्ड समिति गठित नहीं होने से यह कार्य नहीं हो पा रहा है। नये घरों में नल-जल का कनेक्शन भी समिति के माध्यम से ही दिया जाता है। अभी भी विभिन्न पंचायतों में कई ऐसे घर हैं, जहां नल-जल का कनेक्शन नहीं दिया जा सका है। समिति गठित नहीं होने से यह कार्य भी प्रभावित हो रहा है। 72 हजार समिति गठित राज्य के ग्राम पंचायतों में करीब एक लाख 11 हजार वार्ड हैं। इनमें से अब तक 72 हजार वार्डों में ही समिति का गठन किया गया है। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"RJD Dawat-e-Iftar in Bihar: पैदल ही इफ्तार पार्टी में शामिल होने राबड़ी आवास पहुंचे नीतीश, स्वागत के लिए खड़े थे पुराने साथी","कड़ी सुरक्षा व्यवस्था के बीच सीएम एक अणे मार्ग स्थित अपने आवास से पैदल ही 10, सर्कुलर रोड स्थित राबड़ी आवास पहुंचे. यहां उनके स्वागत के लिए पहले से ही पूर्व मंत्री श्याम रजक समेत अन्य नेता खड़े थे.  RJD Dawat-e-Iftar in Bihar: बिहार में जारी सियासी उथल-पुथल के बीच मुख्यमंत्री नीतीश कुमार (Nitish Kumar) शुक्रवार को आरजेडी (RJD) के दावत-ए-इफ्तार में शामिल हुए. कड़ी सुरक्षा व्यवस्था के बीच सीएम एक अणे मार्ग स्थित अपने आवास से पैदल ही 10, सर्कुलर रोड स्थित राबड़ी आवास पहुंचे. यहां मुख्यमंत्री के स्वागत के लिए पहले से ही पूर्व मंत्री श्याम रजक (Shyam Rajak) समेत अन्य नेता खड़े थे, जो उन्हें अपने साथ अंदर ले गए. तेजस्वी ने सीएम को भेजा था न्योता बता दें कि पांच साल बाद आरजेडी की ओर से इस बार इफ्तार पार्टी का आयोजन किया गया है, जिसमें शामिल होने के लिए मुख्यमंत्री सहित कई पार्टियों के नेता को न्योता भेजा गया था. ऐसे में मुख्यमंत्री कार्यक्रम में शामिल होने पहुंचे हैं. इधर, मुख्यमंत्री के इफ्तार पार्टी में शामिल होने को लेकर बिहार का सियासी पारा चढ़ गया है. कयासों का दौर निकल पड़ा है. कयास लगाया जा रहा है कि कहीं मुख्यमंत्री फिर से लालू के साथ तो नहीं आने वाले. कोई बड़ा फैसला ले सकते हैं नीतीश इस कयास को इसलिए भी और ज्यादा हवा मिल रही है क्योंकि आज ही आरजेडी सुप्रीमो लालू प्रसाद यादव को चारा घोटाला मामले में जमानत मिली है. माना जा रहा है कि नीतीश जल्द ही कोई बड़ा फैसला ले सकते हैं. गौरतलब है कि तेजस्वी के नेतृत्व में पटना स्थित राबड़ी आवास में इफ्तार पार्टी का आयोजन हो रहा है. शाम 6:17 बजे से दावत-ए-इफ्तार शुरू हो गया है. बिहार के सभी जिलों से मुस्लिम समाज के प्रतिनिधियों को बुलाया गया है. तेजस्वी ने सभी रोजेदार भाइयों और बहनों से गुजारिश की थी कि वे दावत में शिरकत करें. RJD Dawat-e-Iftar in Bihar: नीतीश कुमार ने तेजस्वी का न्योता किया स्वीकार, RJD के दावत-ए-इफ्तार में शामिल होंगे मुख्यमंत्री Bihar Politics: RJD की इफ्तार पार्टी में शामिल होंगे चिराग पासवान, कहा- पापा भी कार्यक्रम में करते थे शिरकत",politics
"नेता प्रतिपक्ष यशपाल आर्य ने धामी सरकार पर साधा निशाना, कहा- डंबल इंजन की सरकार फेल","नेता प्रतिपक्ष यशपाल आर्य (Leader of Opposition Yashpal Arya) ने बिजली, पानी और जंगलों में आग लगने की घटनाओं के मुद्दे पर सरकार पर जमकर हमला बोला. उन्होंने कहा कि राज्य की डबल इंजन की सरकार फेल साबित हो रही है. उन्होंने कहा कि शुरूआती दौर में देखने को मिल रहा है कि राज्य सरकार को बुनियादी सवालों से कोई वास्ता नहीं दिख रहा है. हल्द्वानी: कांग्रेस के वरिष्ठ नेता व नेता प्रतिपक्ष यशपाल आर्य (Leader of Opposition Yashpal Arya) ने राज्य सरकार पर जमकर निशाना साधा. उन्होंने कहा कि राज्य की डबल इंजन की सरकार फेल साबित हो रही है. उन्होंने कहा कि जहां एक ओर चुनाव से पहले बीजेपी प्रदेश वासियों को 24 घंटे बिजली देने की बात कर रही थी, वहीं सत्ता में आते ही बिजली की दरों में बढ़ोत्तरी कर दी है. 7 से 8 घंटे बिजली कटौती हो रही है, जिससे जनता का बुरा हाल है. उन्होंने कहा कि शुरूआती दौर में ही देखने को मिल रहा कि राज्य सरकार को बुनियादी सवालों से कोई वास्ता नहीं दिख रहा है. यशपाल आर्य ने सरकार को घेरा: गौर हो कि नेता प्रतिपक्ष यशपाल आर्य ने प्रेसवार्ता करते हुए मौजूदा सरकार पर गंभीर आरोप लगाते हुए कहा कि कुमाऊं और गढ़वाल के जंगल धधक रहे हैं, लेकिन सरकार मौन साधे हुए है. उन्होंने कहा कि सरकार जंगलों में आग लगने की घटनाओं को गंभीरता से नहीं ले रही है और सरकार की कोई तैयारी भी नहीं है. साथ ही वन विभाग के अधिकारी सोए हुए हैं. वहीं जंगलों में आग लगने से जंगली जानवर आबादी का रुख कर रहे हैं जिससे भय का माहौल बना हुआ है. चुनावी वादे भूली सरकार: उन्होंने कहा कि वो कई बार सरकार और अधिकारियों को बता चुके हैं, वो इस मुद्दे पर जवाब चाहते हैं. उन्होंने कहा कि हर साल जंगल धधकते हैं, लेकिन सरकार की कोई तैयारी नहीं होती है. यशपाल आर्य ने कहा कि ऐसी सरकार को राज करने का अधिकार नहीं है. उन्होंने कहा कि जहां एक ओर चुनाव से पहले बीजेपी प्रदेश वासियों को 24 घंटे बिजली देने की बात कर रही थी, वहीं सत्ता में आते ही बिजली की दरों में बढ़ोत्तरी कर दी है. करीब 7 से 8 घंटे बिजली कटौती हो रही है, जिससे जनता का बुरा हाल है. किसान परेशान हैं और ट्यूबवेल अधिकांश 8 से 10 घंटे बंद रहते हैं, जिसका असर किसानों पर पड़ रहा है. उद्योगों को भी बिजली कटौती से जूझना पड़ रहा है. उन्होंने कहा कि सरकार को शुरूआत में समय दिया जा रहा है, लेकिन शुरूआती दौर में देखने को मिल रहा है कि राज्य सरकार को बुनियादी सवालों से कोई वास्ता नहीं दिख रहा है. पढ़ें- नेता प्रतिपक्ष यशपाल आर्य ने विधानसभा अध्यक्ष ऋतु खंडूड़ी से की मुलाकात उपचुनाव के लिए तैयार कांग्रेस: उत्तराखंड कांग्रेस के नेता प्रतिपक्ष यशपाल आर्य ने कहा कि कांग्रेस द्वारा उपचुनाव को बड़े दमखम के साथ लड़ा जाए.उन्होंने कहा कि कांग्रेस पूरी तरह तैयार है. कांग्रेस इस चुनाव को जीतना चाहती है. हर बूथ पर हर सेक्टर पर कांग्रेस के कार्यकर्ता और नेता मौजूद रहेंगे. एजेंडे के साथ इस चुनाव को लड़ा जाएगा और कैंडिडेट कौन होगा इसका फैसला हाईकमान से चर्चा के बाद लिया जाएगा. वहीं, भाजपा की ओर से 100 से ज्यादा दर्जा धारी मंत्रियों की नियुक्ति पर बोलते हुए यशपाल आर्य ने कहा कि एक तरफ महंगाई सातवें आसमान पर पहुंची है लेकिन प्रदेश सरकार को जनता की कोई सुध लेने वाला नहीं है. बीजेपी सरकार सिर्फ अपने कार्यकर्ताओं को खुश करने के लिए दर्जा धारी बनाने में जुटे हुई है बाकि महंगाई, बेरोजगारी और आम जनता की परेशानी से सरकार को कोई लेना देना नहीं है.",politics
"हेमंत सोरेन और उनके परिजनों की सम्पत्तियों की जाँच करेगी ED: झारखंड हाईकोर्ट ने दिया आदेश, सत्ता के दम पर खुद को लाभ पहुँचाने का मामला",झारखंड हाईकोर्ट ने मुख्यमंत्री हेमंत सोरेन के परिवार के साथ उनके खास लोगों की सम्पत्ति की जाँच प्रवर्तन निदेशालय (ED) से कराए जाने के आदेश दिए हैं। इस मामले में याचिकाकर्ता शिव शंकर वर्मा हैं। अगली सुनवाई 2 सप्ताह बाद तय की गई है। सोरेन और उनके करीबियों के खिलाफ मनी लॉन्ड्रिंग का आरोप है।,politics
"UP में BJP की सीटों में गिरावट के कारणों को लेकर PMO को भेजी गई रिपोर्ट, जानिए किस पर फूटा ठीकरा","लखनऊ, 22 अप्रैल: उत्तर प्रदेश में हाल ही में सम्पन्न हुए विधानसभा चुनाव में बीजेपी को पूर्ण बहुमत मिला था। हालांकि पिछले चुनाव की अपेक्षा इस बार 57 सीटें कम हुईं थीं। सीटें कम होने की पीछे क्या वजह रही इसकी पड़ताल बीजेपी की तरफ से की गई। बीजेपी के सूत्रों की माने तो बीजेपी की उत्तर प्रदेश इकाई ने हाल के विधानसभा चुनावों में पार्टी के प्रदर्शन पर प्रधानमंत्री नरेंद्र मोदी को एक विस्तृत रिपोर्ट भेजी है, जिसमें यह बताया गया है कि ""बसपा से वोटों के स्थानांतरण"" और ""फ्लोटिंग वोट"" की वजह से पार्टी को जीत हासिल हुई। इसमें यह भी कहा गया है कि ओबीसी वोट बीजेपी से छिटक रहा है और सहयोगी दलों के वोट भाजपा को स्थानांतरित नहीं होने के कारण पिछली बार की तुलना में कम सीटें आई हैं। खासतौर से पूर्वांचल में राजभर वोट का छिटकना बीजेपी के नुकसान का प्रमुख कारण रहा। यह रिपोर्ट PMO के अलावा राष्ट्रीय अध्यक्ष (जे पी नड्डा) को भी भेजी गई है। सूत्रों की माने तो इस रिपोर्ट से पार्टी के केंद्रीय नेतृत्व को 2024 के लोकसभा चुनावों के लिए रणनीति बनाने में मदद मिलेगी। भाजपा ने इस बार भी जीत हासिल की थी लेकिन समाजवादी पार्टी-रालोद गठबंधन की वजह से भी 2017 की तूलना में सीटें कम हो गईं। पार्टी के सूत्रों के अनुसार, प्रधानमंत्री कार्यालय ने यूपी में कम हुई सीटों को लेकर रिपोर्ट तलब की थी जिसपर पार्टी ने अपनी तरफ से ये रिपोर्ट भेजी है। इसमें उन कारकों का विवरण दिया गया है जिन्होंने भाजपा और उसके सहयोगी अपना दल (एस) और निषाद पार्टी को 273 सीटें जीतने में मदद की, और उन कारणों कारण भी बताया है जिसकी वजह से सीटें कम हुई हैं। सूत्रों ने बताया कि रिपोर्ट के अनुसार, बीजेपी के सहयोगी अपना दल (कुर्मियों) और निषाद (निषादों) के प्रमुख जाति आधारों ने भाजपा का समर्थन नहीं किया। भले ही भाजपा का वोट बैंक उनके पास चला गया। सूत्रों ने कहा कि सिराथू निर्वाचन क्षेत्र से उपमुख्यमंत्री केशव प्रसाद मौर्य की हार में इन जातियों के समर्थन की कमी को एक प्रमुख कारक के रूप में पहचाना गया था। रिपोर्ट के मुताबिक कुशवाहा, मौर्य, सैनी, कुर्मी, निषाद, पाल, शाक्य, राजभर जैसी विभिन्न ओबीसी जातियों ने बड़े पैमाने पर भाजपा को वोट नहीं दिया और इसके बजाय सपा गठबंधन में स्थानांतरित हो गए। 2017 में इन जातियों ने बीजेपी का समर्थन किया था। सपा के पक्ष में मुस्लिम समुदाय का ""ध्रुवीकरण"" भी कुछ सीटों के नुकसान के कारणों में शामिल किया गया है। बीजेपी के एक नेता ने नाम न छापने की शर्त पर बताया कि पार्टी नेतृत्व इस बात से चिंतित है कि 2022 के चुनावों से पहले दो महीने के सदस्यता अभियान के बावजूद 2017 से उसकी सीटों में कमी आई है। विशेष अभियान में, भाजपा ने राज्य में लगभग 80 लाख नए सदस्यों को जोड़ने का दावा किया, जिससे उसके कुल पंजीकृत सदस्य 2.9 करोड़ हो गए। 2019 में हुए सदस्यता अभियान की तुलना में पार्टी ने राज्य में 30 लाख नए सदस्य जोड़े थे। रिपोर्ट में इस बात का भी जिक्र किया गया है कि विभिन्न सरकारी योजनाओं के अनुमानित 9 करोड़ लाभार्थियों ने कैसे मतदान किया। गाजीपुर, अंबेडकर नगर और आजमगढ़ जिलों में भाजपा का प्रदर्शन सबसे खराब रहा। इन तीन जिलों की 22 सीटों में से वह एक भी जीतने में नाकाम रही। जहां सपा ने आजमगढ़ और अंबेडकर नगर की सभी सीटों पर जीत हासिल की, वहीं गाजीपुर के सात निर्वाचन क्षेत्रों में से पांच पर जीत हासिल की, जबकि उसके सहयोगी सुहेलदेव भारतीय समाज पार्टी ने शेष दो सीटों पर जीत हासिल की। 2017 में, भाजपा गठबंधन ने इन जिलों में आठ सीटें जीती थीं। बीजेपी के सूत्रों ने कहा कि भाजपा की रिपोर्ट में इस बात का भी जिक्र किया गया है कि कम से कम 311 सीटों पर सपा गठबंधन को उससे ज्यादा डाक वोट क्यों मिले। लगभग 4.42 लाख डाक मतों में से, सपा गठबंधन को 2.25 लाख वोट मिले, और भाजपा और सहयोगियों को 1.48 लाख वोट मिले। सपा ने सरकारी कर्मचारियों की मांग के अनुसार पुरानी पेंशन योजना बहाल करने के अपने वादे को इसका कारण बताया था। भाजपा के एक वरिष्ठ पदाधिकारी ने कहा कि यह सही लग रहा है। यहां तक कि कई जिलों में तैनात अधिकारी भी चुनाव के शुरुआती चरणों में विपक्ष का समर्थन करते हुए दिखाई दिए। वह सब जो रिपोर्ट में शामिल किया गया है। यह भी पढ़ें-'शिवपाल बीजेपी के साथ आएं अच्छा रहेगा', लखनऊ पहुंचे केंद्रीय मंत्री रामदास आठवले ने कहा- अखिलेश को... source: oneindia.com",politics
उत्तराखंड की 10 बड़ी खबरें @7PM,"उत्तराखंड में मिले 11 नए कोरोना संक्रमित. एम्स ऋषिकेश में 4.41 करोड़ का घोटाला. उत्तराखंड में बिजली कटौती पर भड़के CM धामी. चंपावत उप चुनाव पर यशपाल आर्य ने दिया बड़ा बयान. सिद्धपीठ सुरकंडा मंदिर के लिए शुरू हुई रोपवे सेवा. पढ़िए शाम 7 बजे तक की 10 बड़ी खबरें... 1. उत्तराखंड में मिले 11 नए कोरोना संक्रमित, 53 एक्टिव केस 2. एम्स ऋषिकेश में 4.41 करोड़ का घोटाला, CBI ने 5 अधिकारियों समेत 8 लोगों पर किया मुकदमा अखिल भारतीय आयुर्विज्ञान संस्थान (एम्स) ऋषिकेश में 4.41 करोड़ रुपए के घोटाले का मामला सामने आया है. इस मामले का खुलासा केंद्रीय अन्वेषण ब्यूरो (सीबीआई) ने किया है. सीबीआई ने इस घोटाले को लेकर दो अलग-अलग मुकदमे भी दर्ज किए हैं. जिनमें एम्स ऋषिकेश के पांच अधिकारियों समेत 8 लोगों के नाम शामिल हैं. 3. उत्तराखंड में बिजली कटौती पर भड़के CM धामी, अधिकारियों से मांगा जवाब प्रदेश में बिजली कटौती पर सीएम धामी ने सचिवालय में ऊर्जा विभाग के अधिकारियों के साथ बैठक ली. बैठक में सीएम धामी ने अधिक बिजली कटौती पर गहरी नाराजगी व्यक्त करते हुए अधिकारियों को सख्त निर्देश दिए कि जल्द से जल्द बिजली संकट का समाधान निकाला जाए. 4. चंपावत उप चुनाव पर यशपाल आर्य का बयान, कहा- जंग के मैदान में चलेगा पता कितने पानी में हैं CM धामी विधायक कैलाश गहतोड़ी के इस्तीफे के बाद साफ हो गया है कि सीएम धामी चंपावत सीट से उप चुनाव लड़ने जा रहे हैं. ऐसे में कांग्रेस ने चुनाव जीतने के लिए अपने पत्ते बिछाने शुरू कर दिए हैं. नेता प्रतिपक्ष यशपाल आर्य का कहना है कि चंपावत उप चुनाव जीतने के लिए कांग्रेस प्रभारी के नेतृत्व में बूथ स्तर पर कार्यकर्ताओं की टीम तैयार की जाएगी. 5. बिना अनुशासन समिति कैसे होंगे कांग्रेस में शिकायतों के निपटारे, बागियों को लेकर बैकफुट पर अध्यक्ष उत्तराखंड कांग्रेस में एक तरफ पार्टी नेताओं के बीच द्वंद चल रहा है तो दूसरी तरफ प्रदेश में कांग्रेस के पास अनुशासन समिति ही अस्तित्व में नहीं है. करीब 1 साल पहले उत्तराखंड कांग्रेस अनुशासन समिति के अध्यक्ष प्रमोद कुमार के निधन के बाद से ही समिति अस्तित्व में नहीं है. उधर, विधानसभा चुनाव में कांग्रेस को मिली करारी हार के बाद पार्टी के भीतर अंतर्द्वंद तेज हो गया है. पूर्व मुख्यमंत्री हरीश रावत तक पर टिकट बेचने के आरोप रंजीत रावत लगा चुके हैं. 6. 24 अप्रैल को होगी कांग्रेस की महत्वपूर्ण बैठक, करन माहरा इन मुद्दों पर करेंगे मंथन उत्तराखंड कांग्रेस कमेटी की एक महत्वपूर्ण बैठक 24 अप्रैल को होने जा रही है. जिसमें कांग्रेस के नए प्रदेश अध्यक्ष करन माहरा बैठक की अध्यक्षता करेंगे. बैठक में आगामी चुनावों की तैयारियों को लेकर मंथन भी किया जाएगा. वहीं, माहरा रूठे कांग्रेसियों को मनाने के लिए गढ़वाल का दौरा भी करेंगे. 7. 'पुष्पा' फिल्म के श्रीवल्ली गाने के सिंगर जावेद अली से खास बातचीत, कही ये बात 8. सिद्धपीठ सुरकंडा मंदिर के लिए शुरू हुई रोपवे सेवा, 2 घंटे की यात्रा 20 मिनट में सिमटी सिद्धपीठ सुरकंडा मंदिर के लिए अब श्रद्धालुओं को डेढ़ किमी की चढ़ाई नहीं चढ़नी पड़ेगी. सुरकंडा मंदिर के लिए रोपवे सेवा शुरू कर दी गई है. रोपवे के लिए 177 रुपये प्रति व्यक्ति किराया रखा गया है. श्रद्धालु अब कद्दूखाल से रोपवे के जरिए 10 से 20 मिनट में मंदिर पहुंचे रहे हैं. इसके लिए पहले श्रद्धालुओं को डेढ़ से 2 घंटे लगते थे. 9. उत्तराखंड के 'बजरंगी भाईजान' से मिलिए, विदेशों में फंसे भारतीयों के लिए देवदूत से कम नहीं गिरीश पंत दुनिया के किसी कौने में जब कोई भारतीय फंसा होता है, तो ऐसे हालात में उस व्यक्ति की मदद के लिए जो नाम सबसे पहले लिया जाता है वो उत्तराखंड के 'बजरंगी भाईजान' का है. उत्तराखंड के 'बजरंगी भाईजान' के नाम से मशहूर गिरीश पंत दुबई समेत दुनिया भर में फंसे हजारों भारतीयों की मदद कर चुके हैं और उन्हें सकुशल घर भेज चुके हैं. गिरीश पंत ने ईटीवी भारत के देहरादून में खास बातचीत की. 10. स्टाइपेंड बढ़ाने को लेकर मेडिकल छात्रों ने किया प्रदर्शन, कार्य बहिष्कार की दी चेतावनी हरिद्वार में स्टाइपेंड बढ़ाने की मांग को लेकर ऋषिकुल आयुर्वेदिक कॉलेज के छात्र प्रदर्शन कर रहे हैं. छात्रों ने आज ऋषिकुल आयुर्वेदिक कॉलेज (Rishikul Ayurvedic College) के गेट पर विरोध प्रदर्शनकरते हुए कार्य बहिष्कार की चेतावनी दी.",politics
"राहुल बनें पीएम चेहरा तो अध्यक्ष गांधी परिवार से न हो, पीके ने जी-23 नेताओं से कहा था","हाल के विधानसभा चुनावों (Assembly Election 2022) से पहले प्रशांत किशोर (Prashant Kishor) ने जी 23 नेताओं (G 23 Leaders) के साथ मंथन किया था. इस मंथन में एक बात सामने आई थी कि अगर राहुल गांधी (Rahul Gandhi) को पीएम पद का चेहरा बनाना है तो गांधी परिवार (Gandhi Family) से इतर किसी नेता को पार्टी अध्यक्ष का पद सौंपना चाहिए. अब विधानसभा चुनावों के बाद प्रशांत किशोर ने सोनिया गांधी को कई बार कांग्रेस (Congress) के कायाकल्प को लेकर प्रेजेंटेशन दिया है. खबर में खास विधानसभा चुनाव से पहले पीके ने की थी जी 23 नेताओं से मुलाकात तीन महीने पहले प्रशांत किशोर के साथ लंबी बैठक करने वाले कांग्रेस के वरिष्ठ नेता और जी 23 के सदस्य ने नाम न बताने की शर्त पर कहा था, प्रशांत किशोर मेरे पास आए थे और तीन घंटे बैठे थे. उनसे मिलने के बाद मुझे लगा कि वे पीएम मोदी को हराना चाहते हैं और इसे लेकर वे बहुत गंभीर हैं. कांग्रेस के इस वरिष्ठ नेता ने बताया कि पीके ने जी 23 के कुछ अन्य नेताओं के साथ भी मुलाकात की थी. इस दौरान पीके ने साफ बताया था कि कांग्रेस और के मौजूदा स्वरूप के साथ पीएम मोदी को नहीं हराया जा सकता. कांग्रेस को मजबूत करने के लिए सबको मिलकर काम करना होगा उस दौरान पीके ने कहा था, अगर राहुल गांधी को पीएम चेहरा बनाना है तो गांधी परिवार से इतर किसी नेता को अध्यक्ष पद की कमान सौंपनी होगी. दोनों जिम्मेदारी एक ही व्यक्ति और एक ही परिवार नहीं संभाल सकता. पीके का यह भी कहना था कि यह बात राहुल गांधी ने खुद उनसे कही थी. यह पूछे जाने पर कि क्या पीके के कांग्रेस में शामिल होने से जी 23 के नेता खतरा महसूस कर रहे हैं तो उन्होंने कहा, पार्टी को मजबूत करने के लिए सबको मिलकर काम करना होगा. किसी ने अगर पार्टी के लिए 30-40 साल तक काम किया है तो उसे अलग नहीं किया जा सकता. कांग्रेस को मजबूत करने के लिए नेतृत्व का मसला हल करना जरूरी इस बीच गुरुवार को 80 से अधिक पेज की प्रेजेंटेशन सामने आई है, जिसमें गांधी परिवार से अलग अध्यक्ष बनाने का प्रस्ताव दिया गया है. हालांकि प्रशांत किशोर ने एक अखबार से बातचीत में कहा है कि यह पुरानी बात हो गई है और हाल की चर्चा से इस बात का कोई लेना देना नहीं है. प्रेजेंटेशन में यह सुझाव दिया गया है कि कांग्रेस को मजबूत करने के लिए जरूरी है कि नेतृत्व के विषय को हल किया जाए, गठबंधन के मुद्दे को सुलझाया जाए, पार्टी अपने पुराने मूल्यों की ओर लौटे, जमीनी स्तर पर कार्यकर्ताओं की फौज तैयार करे और मीडिया स्ट्रैटजी में भी बदलाव किया जाए. समिति की रिपोर्ट के बाद कांग्रेस में पीके की भूमिका होगी तय हाल ही में कांग्रेस नेतृत्व के सामने प्रशांत किशोर के सुझाए गए विषयों पर विचार करने के लिए कांग्रेस की अंतरिम अध्यक्ष सोनिया गांधी ने एक समिति बनाई है. जल्द ही यह समिति अपनी रिपोर्ट सोनिया गांधी को सौंपने वाली है. इसके बाद ही प्रशांत किशोर के पार्टी में शामिल होने या पार्टी में उनकी भूमिका पर विचार किया जाएगा. The post राहुल बनें पीएम चेहरा तो अध्यक्ष गांधी परिवार से न हो, पीके ने जी-23 नेताओं से कहा था first appeared on India Ahead Hindi.",politics
"राजद की इफ्तार पार्टी में पहुंचे नीतीश, सियासत हुई तेज","सीएम आवास एक अणे मार्ग के बाद अब सूबे के दूसरे सबसे चर्चित आवास 10 सर्कुलर रोड शुक्रवार को कई सियासी समीकरणों का गवाह बना. दरअसल, पूर्व सीएम राबड़ी देवी का यह आवास काफी साल बाद दावत-ए-इफ्तार (Iftar at former CM Rabri Devi residence) से गुलजार हो रहा है.  पटनाः रमजान का महीना चल रहा है. हर साल की तरह रमजान में सियासी पार्टियां इफ्तार का आयोजन करती हैं. बिहार में प्रमुख विपक्षी दल आरजेडी ने भी इफ्तार पार्टी रखी है. मुख्यमंत्री नीतीश कुमार आज पटना में राबड़ी देवी के आवास पर आयोजित इफ्तार पार्टी में शामिल हुए. इस जानकारी के सामने आने के बाद सियासी पार्टियों ने इसके अलग-अलग मायने निकालने शुरू कर दिए हैं. ऐसे कयास लगाए जा रहे हैं कि इफ्तार के बहाने राजनितिक गोलबंदी की कोशिश होगी. दरअसल, बोचहां उपचुनाव में मिली चुनावी-जीत के बाद महागठबंधन नए सियासी जोड़-तोड़ की तैयारियों में जुट गया है. RJD ने इफ्तार पार्टी के बहाने सियासी खेमेबंदी शुरू कर दी है. तेजस्वी यादव और राबड़ी देवी की तरफ से आयोजित इफ्तार में NDA के मुकेश सहनी और चिराग पासवान को भी न्योता दिया गया है. राबड़ी आवास में इफ्तार पार्टीः सीएम आवास एक अणे मार्ग के बाद अब सूबे के दूसरे सबसे चर्चित आवास 10 सर्कुलर रोड शुक्रवार को कई सियासी समीकरणों का गवाह बना. दरअसल, पूर्व सीएम राबड़ी देवी का यह आवास काफी साल बाद दावत-ए-इफ्तार (Iftar at former CM Rabri Devi residence) से गुलजार हो रहा है. भले ही इस आयोजन को सांप्रदायिक सौहार्द के लिए कहा जा रहा है, लेकिन राजनीति को हर पल जीने वाले इस राज्य में इफ्तार के बहाने कई सियासी समीकरणों के बनने से राज्य के राजनीतिक जानकार इनकार नहीं कर रहे हैं. इधर, डोरंडा कोषागार से अवैध निकासी के मामले में लालू प्रसाद यादव को झारखंड हाई कोर्ट से जमानत मिल गई है. इससे आरजेडी के नेताओं और कार्यकर्ताओं में जोश का संचार हुआ है. इसे काफी अहम माना जा रहा है. 5 साल बाद RJD का आयोजन: बता दें कि 5 सालों के बाद आरजेडी की तरफ से दावत-ए-इफ्तार का आयोजन (Dawat-e-Iftar organize by RJD) किया जा रहा है. लालू यादव के जेल जाने के कारण आरजेडी पिछले कुछ सालों से दावत-ए-इफ्तार कार्यक्रम का आयोजन नहीं कर रही थी. वहीं, केंद्रीय गृहमंत्री अमित शाह 2 दिनों के बिहार दौरे पर आ रहे हैं. अमित शाह वीर कुंवर सिंह के विजयोत्सव कार्यक्रम में हिस्सा लेंगे. इस दौरान सबसे ज्यादा तिरंगा फहराने का रिकॉर्ड भी बनेगा. सबकी नजर बिहार में बदल रहे राजनीतिक घटनाक्रम पर भी है. अमित शाह को आमंत्रण: राजद सूत्रों से मिली जानकारी के अनुसार इस इफ्तार में शामिल होने के लिए पक्ष-विपक्ष की तमाम पार्टियों के प्रमुखों, वरिष्ठ नेताओं को आमंत्रित किया गया है. इसमें सत्तारूढ़ जदयू के साथ ही प्रदेश बीजेपी के वरिष्ठ नेताओं को भी आमंत्रित किया गया है. राजद सुप्रीमो लालू प्रसाद यादव के बड़े बेटे तेजप्रताप यादव (Lalu Prasad Yadav elder son Tej Pratap Yada) ने बिहार दौरे पर आ रहे केंद्रीय गृहमंत्री अमित शाह (Union Home Minister Amit Shah) को आमंत्रित करने की सूचना ट्विटर के माध्यम से दी. चिराग पासवान और मुकेश सहनी भी आमंत्रित: विधानसभा चुनाव के पहले पीठ में छुरा घोंपने का आरोप लगाकर महागठबंधन से अलग होने वाले वीआईपी सुप्रीमो मुकेश सहनी (VIP Supremo Mukesh Sahni) को भी इस इफ्तार में आमंत्रित किए जाने की खबर है. इसके अलावा खुद को पीएम मोदी का हनुमान कहने वाले लोजपा रामविलास के प्रमुख व सांसद चिराग पासवान (MP Chirag Paswan) के भी इफ्तार में शामिल होने की संभावना है. चिराग पासवान की पार्टी के एक वरिष्ठ नेता का कहना है कि उनके इस इफ्तार में शामिल होने की पूरी संभावना है. वहीं, वीआईपी के सूत्रों का कहना है कि मुकेश सहनी अभी राजधानी से बाहर हैं. अगर वह समय पर पटना लौटेंगे तो इफ्तार में शामिल हो सकते हैं. राजद सूत्रों के अनुसार इफ्तार के लिए एनडीए गठबंधन में शामिल हम पार्टी को भी आमंत्रित किया गया है. पार्टी के वरिष्ठ नेताओं को इसमें शामिल होने का अनुरोध किया गया है. इस दावत-ए-इफ्तार पर सबकी नजर: राज्य की राजनीति पर गहरी नजर रखने वाले जानकारों का कहना है कि बिहार विधान परिषद चुनाव के बाद बोचहां विधानसभा उपचुनाव में जीत हासिल कर राजद के हौसले बुलंद हैं. वहीं, दूसरी तरफ एनडीए मंत्रिमंडल से निकाले जाने के बाद मुकेश सहनी बीजेपी से खार खाए बैठे हैं. कुछ इसी तरह के हालात चिराग पासवान के साथ भी बन रहे हैं. हाल फिलहाल के उनके कुछ बयानों पर गौर करें तो वह नये रास्तों को अपनाने से गुरेज नहीं करेंगे.",politics
"बोचहां में राजद की जीत को भूल नहीं पा रहे सुशील मोदी, बोले-NDA के लिए बड़ी हार","पटना. बोचहां विधानसभा उपचुनाव में बीजेपी उम्मीदवार बेबी कुमारी के राजद कैंडिडेट अमर पासवान से बुरी तरह चुनाव हार जाने के बाद अब जातीय समीकरण से लेकर एनडीए के घटक दलों में आपसी तालमेल पर भी सवाल उठने लगे हैं. चुनाव के नतीजे आने के बाद से ही पूरे बिहार में भूमिहार और अति पिछड़ा वर्ग के वोटरों के मोहभंग होने का खतरा अब एनडीए नेताओं को सताने लगा है. पूर्व उपमुख्यमंत्री सुशील कुमार मोदी ने भी बोचहां की हार पर चिंता जाहिर की है. राज्यसभा सांसद और बिहार के पूर्व उपमुख्यमंत्री सुशील कुमार मोदी ने ट्वीट कर कहा कि बिहार विधान परिषद की 24 सीटों पर हुए चुनाव में एनडीए को 10 सीटों का नुकसान और फिर विधानसभा के बोचहां उपचुनाव में एनडीए उम्मीदवार का 36 हजार मतों के अंतर से पराजित होना हमारे लिए गहन आत्मचिंतन का विषय है. एनडीए नेतृत्व इसकी समीक्षा करेगा, ताकि सारी कमियां दूर की जा सकें.",politics
चारा घोटाला: झारखंड हाईकोर्ट ने लालू यादव को डोरंडा कोषागार मामले में ज़मानत दी,"झारखंड की राजधानी रांची के चारा घोटाले के पांच मामलों में से सभी में अब राजद सुप्रीमो लालू प्रसाद यादव को ज़मानत मिल चुकी है. अब उनके ख़िलाफ़ पटना में ही चारा घोटाले के मामले विचाराधीन रह गए हैं.  रांची: झारखंड हाईकोर्ट ने राजद प्रमुख और बिहार के पूर्व मुख्यमंत्री लालू प्रसाद यादव को डोरंडा कोषागार से 139.35 करोड़ रुपये के गबन से जुड़े चारा घोटाले में शुक्रवार को जमानत दे दी. यह रांची से जुड़ा अंतिम मामला था, जिसमें उन्हें जमानत मिली. रांची के चारा घोटाले के पांच मामलों में से सभी में अब लालू को जमानत मिल चुकी है. डोरंडा कोषागार मामले में सीबीआई की विशेष अदालत के न्यायाधीश एसके शशि ने 15 फरवरी को लालू यादव समेत 38 आरोपियों को इस मामले में दोषी करार दिया था. इसके बाद अब दिल्ली स्थित अखिल भारतीय आयुर्विज्ञान संस्थान (एम्स) में न्यायिक हिरासत में इलाजरत 73 वर्षीय लालू प्रसाद यादव के सोमवार-मंगलवार तक रिहा हो जाने की संभावना है. लालू प्रसाद यादव के अधिवक्ता प्रभात कुमार ने कहा, 'सजा निलंबित करने की हमारी याचिका झारखंड हाईकोर्ट ने स्वीकार कर ली है. हाईकोर्ट के आदेश की सूचना निचली अदालत तक मंगलवार तक पहुंचने की संभावना है. इसके बाद हम जमानत मुचलका प्रस्तुत करके रिहाई का आदेश प्राप्त करेंगे.' उनके वकील ने कहा, 'वह जल्द ही रिहा हो जाएंगे. उन्हें एक लाख रुपये की जमानत राशि और 10 लाख रुपये जुर्माने के रूप में जमा करने होंगे.' लालू प्रसाद के खिलाफ रांची में चारा घोटाले का यह अंतिम मामला था और अब उनके खिलाफ पटना में ही चारा घोटाले के मामले विचाराधीन रह गए हैं. सीबीआई अदालत ने चारा घोटाला मामले में लालू प्रसाद को 21 फरवरी को पांच साल कैद और 60 लाख रुपये जुर्माने की सजा सुनाई थी. प्रसाद ने घोटाले की अवधि के दौरान अविभाजित बिहार का वित्त विभाग संभाला था, जिस समय वह मुख्यमंत्री थे. झारखंड हाईकोर्ट में जस्टिस अपरेश कुमार सिंह की पीठ ने डोरंडा कोषागार से 139 करोड़ और 35 लाख रुपये की अवैध निकासी के चारा घोटाले के मामले में अभियुक्त लालू प्रसाद यादव की जमानत याचिका पर शुक्रवार को सुनवाई की. झारखंड हाईकोर्ट ने बहस पूरी होने के बाद लालू प्रसाद यादव की जमानत याचिका सिर्फ इस शर्त के साथ मंजूर कर ली कि उन्हें विशेष सीबीआई अदालत द्वारा दिए गए 10 लाख रुपये के आर्थिक दंड की राशि अदालत में जमा करानी होगी. इससे पहले बुधवार को इस मामले में केंद्रीय जांच ब्यूरो (सीबीआई) ने अपना जवाब दाखिल करते हुए कहा था कि लालू प्रसाद यादव ने चारा घोटाले के डोरंडा कोषागार मामले में तय पांच वर्ष की सजा की आधी अवधि अब तक न्यायिक हिरासत में पूरी नहीं की है, लिहाजा उन्हें इस मामले में जमानत नहीं दी जानी चाहिए. जबकि लालू प्रसाद यादव के वकील सर्वोच्च न्यायालय के वरिष्ठ अधिवक्ता कपिल सिब्बल ने शुक्रवार को अदालत में ऑनलाइन पेश होते हुए दोहराया कि लालू प्रसाद यादव ने चारा घोटाले के सभी मामलों में कुल 40 माह से अधिक की न्यायिक हिरासत की अवधि पूरी कर ली है, जिसे देखते हुए उन्हें तत्काल जमानत दी जानी चाहिए. इस मामले से जुड़े सभी पक्षों को सुनने के बाद अदालत ने लालू यादव को रांची के चारा घोटाले के इस अंतिम मामले में भी जमानत दे दी. अदालत ने कहा कि लालू प्रसाद यादव ने लगभग 40 महीने जेल में गुजारे हैं, जो इस मामले में उन्हें दी गयी पांच वर्ष की कैद की सजा की आधी सजा अर्थात 30 महीने से अधिक है. लालू यादव का फिलहाल दिल्ली स्थित एम्स में न्यायिक हिरासत में इलाज चल रहा है. इससे पूर्व चारा घोटाले में जमानत याचिका पर लालू की ओर से सर्वोच्च अदालत के अधिवक्ता कपिल सिब्बल की बहस आठ अप्रैल को ही पूरी हो गई थी, जिसके बाद मामले में अपना जवाब देने के लिए सीबीआई ने समय मांगा था. अदालत ने आगे की सुनवाई के लिए 22 अप्रैल की तिथि निर्धारित की थी. सिब्बल ने दिल्ली से ऑनलाइन बहस की और दावा किया कि सजा की आधी अवधि पूरा कर लेने के नियम को देखते हुए लालू यादव को जमानत दी जानी चाहिए. सीबीआई की ओर से केंद्र सरकार के अतिरिक्त महाधिवक्ता प्रशांत पल्लव ने लालू के दावों का विरोध किया. प्रशांत ने कहा कि डोरंडा मामले में लालू यादव ने अब तक निर्धारित कम से कम 30 माह की अवधि न्यायिक हिरासत में पूरी नहीं की है, अत: उन्हें जमानत नहीं दी जा सकती है. लालू प्रसाद और चारा घोटाला से जुड़े मामले कुल 950 करोड़ रुपये का चारा घोटाला अविभाजित बिहार के विभिन्न जिलों में धोखाधड़ी कर सरकारी खजाने से सार्वजनिक धन की निकासी से संबंधित है. इससे पहले राजद सुप्रीमो लालू प्रसाद यादव को चारा घोटाले से संबंधित दुमका , देवघर और चाईबासा कोषागार से जुड़े चार मामलों में जमानत मिल चुकी है. चारा घोटाला मामला जनवरी 1996 में पशुपालन विभाग में छापेमारी के बाद सामने आया था. सीबीआई ने जून 1997 में लालू प्रसाद को एक आरोपी के रूप में नामजद किया था. उस वक्त लालू यादव बिहार के मुख्यमंत्री थे. चारा घोटाला के मामलों में बिहार के तत्कालीन मुख्यमंत्री लालू प्रसाद यादव पहली बार 30 जुलाई, 1997 को जेल गए और 134 दिनों तक न्यायिक हिरासत में रहे. 30 सितंबर, 2013 को चाईबासा कोषागार में 37 करोड़ रुपये के गबन के मामले में लालू प्रसाद यादव को पहली बार रांची की विशेष सीबीआई अदालत ने दोषी ठहराया और जेल भेजा. बाद में अदालत ने तीन अक्टूबर को उन्हें पांच वर्ष कैद और दस लाख रुपये जुर्माने की सजा सुनाई थी, जिसके बाद वह यहां बिरसा मुंडा जेल में 13 दिसंबर, 2013 तक बंद रहे. लालू यादव को इस मामले में 13 दिसंबर, 2013 को सुप्रीम कोर्ट से जमानत मिली थी. फिर उनको 23 दिसंबर, 2017 को चारा घोटाला के देवघर मामले में दोषी करार दिया गया और छह जनवरी, 2018 को साढ़े तीन वर्ष कैद की सजा सुनाई गई. इसके बाद चाईबासा एवं दुमका कोषागार से गबन के दो अन्य मामलों में सजा सुनाए जाने के चलते वह जमानत पर रिहा नहीं हो सके. अंतत: दुमका मामले में अप्रैल, 2021 में हाईकोर्ट से जमानत मिलने के बाद वह रिहा हुए थे. फिलहाल वह न्यायिक हिरासत में इलाजरत हैं.",politics
नेता प्रतिपक्ष सुवेंदु अधिकारी का दावा- विधानसभा चुनाव के दौरान उनकी गाड़ी पर अंसार ने किया था जानलेवा हमला,"राज्य ब्यूरो, कोलकाता। बंगाल में नेता प्रतिपक्ष सुवेंदु अधिकारी ने दावा किया है कि विधानसभा चुनाव के दौरान हल्दिया में जहांगीरपुरी हिंसा के मुख्य आरोपित अंसार शेख के नेतृत्व में उनपर जानलेवा हमला किया गया था। अब वह इस घटना की सीबीआइ व एनआइए जांच के लिए हाई कोर्ट का रुख करेंगे। नेता प्रतिपक्ष सुवेंदु अधिकारी का कहना है कि विधानसभा चुनाव में पूर्व मेदिनीपुर की नंदीग्राम सीट से टीएमसी सुप्रीमो ममता बनर्जी को हराने के बाद दो मई को चुनाव के नतीजे की घोषणा के दिन जब वह जीत का प्रमाणपत्र लेने के लिए कोलाघाट से हल्दिया अनुमंडल अधिकारी कार्यालय के लिए रवाना हुए थे, तभी हल्दिया में उनकी कार पर ईंटें फेंकी गई थीं। जहांगीरपुरी हिंसा के मुख्य आरोपित अंसार शेख के नेतृत्व में ही उनपर यह हमला किया गया था। किसी तरह केंद्रीय सुरक्षा गार्ड उन्हें वहां से ले गए। उनके सुरक्षा गार्डों ने हल्दिया थाने में शिकायत दर्ज कराई थी। सुवेंदु का दावा किया कि घटना के लगभग एक साल बीतने को हुए लेकिन मामले की जांच अभी आगे नहीं बढ़ी है। उन्होंने दावा किया कि इस घटना के पीछे आंतकियों का भी हाथ हो सकता है। इसलिए वह हमले की सीबीआइ और एनआइए जांच की मांग करने के लिए कलकत्ता उच्च न्यायालय का दरवाजा खटखटाने जा रहे हैं। टीएमसी नेता के साथ है अंसार की तस्वीर इतना ही नहीं नेता प्रतिपक्ष ने दावा किया कि अंसार की हल्दिया में स्वतंत्र आवाजाही है। उसके फलने-फूलने के पीछे राजनीतिक समर्थन है। भगवा खेमे की ओर से एक तस्वीर जारी की गई है जिसमें अंसार जिले की हल्दिया नगर पालिका के तृणमूल पार्षद व टीएमसी नेता अजीजुल रहमान के करीब बैठा है। इधर अजीजुल रहमान ने कहा है कि अंसार के साथ उनका कोई संबंध नहीं है। हम नेता हैं। मेरे साथ किसी की तस्वीर रह भी सकती है।",politics
मुकुल रॉय को अयोग्य करार देने की मांग वाली याचिका पर 28 अप्रैल को अगली सुनवाई,"कोलकाता, 22 अप्रैल (भाषा) पश्चिम बंगाल विधानसभा की सदस्यता से मुकुल राय को अयोग्य करार देने की मांग करने वाली याचिका पर अगली सुनवाई 28 अप्रैल को होगी। विधानसभा के एक अधिकारी ने यह जानकारी दी।  नेता प्रतिपक्ष शुभेंदु अधिकारी की याचिका को खारिज करने के विधानसभा अध्यक्ष बिमन बनर्जी के फैसले को पिछले हफ्ते कलकत्ता उच्च न्यायालय ने खारिज कर दिया था। शुभेंदु अधिकारी ने तृणमूल कांग्रेस (टीएमसी) विधायक मुकुल रॉय को दलबदल के आधार पर सदन की सदस्यता से अयोग्य घोषित करने की मांग की थी। अदालत ने इस मामले को बहाल कर दोबारा विचार करने का निर्देश दिया था। भाजपा के पूर्व राष्ट्रीय उपाध्यक्ष, रॉय ने पिछले साल मार्च-अप्रैल में हुए विधानसभा चुनाव में भाजपा के टिकट पर जीत हासिल करने के बाद जून में सत्तारूढ़ टीएमसी का दामन थाम लिया था। विधानसभा के एक अधिकारी ने कहा, ”रॉय और अधिकारी दोनों के वकील विधानसभा अध्यक्ष के कक्ष में पहुंचे और अपनी-अपनी दलीलें पेश कीं। मामले पर अगली सुनवाई 28 अप्रैल को होगी।” इस साल फरवरी में बंगाल विधानसभा अध्यक्ष बिमन बनर्जी ने विधानसभा में विपक्ष के नेता शुभेंदु अधिकारी की वह याचिका खारिज कर दी, जिसमें उन्होंने चुनाव के बाद दल बदलने के लिए दलबदल विरोधी कानून के तहत, वरिष्ठ नेता मुकुल राय को विधायक के रूप में अयोग्य घोषित करने की मांग की थी। अधिकारी ने पिछले साल 17 जून को यह याचिका दाखिल की थी। भाषा जोहेब मनीषा मनीषा यह खबर ‘भाषा’ न्यूज़ एजेंसी से ‘ऑटो-फीड’ द्वारा ली गई है. इसके कंटेंट के लिए दिप्रिंट जिम्मेदार नहीं है.",politics
"प्रशांत किशोर पर ये क्या बोल गए कमलनाथ, वो कांग्रेस में आएं या न आएं...हम किसी पर डिपेंड नहीं...","रतलाम(समीर खान): राजनीति के रणनीतिकार माने जाने वाले प्रशांत किशोर की कांग्रेस हाईकमान से मुलाकातें इन दिनों चर्चाओं में है। इन्हें लेकर कांग्रेस को कई फायदें होने की उम्मीद जताई जा रही है। इसी बीच मध्य प्रदेश के पूर्व सीएम कमलनाथ का एक बड़ा बयान सामने आया है। उन्होंने कहा है कि राज्य में उनकी अपनी तैयारी है, वो किसी पर निर्भर नहीं हैं। कमलनाथ के मुताबिक प्रशांत किशोर कांग्रेस में आएं या न आएं, लेकिन वो तो छह महीने से मध्य प्रदेश में तैयारी में लगे हुए हैं। रतलाम में मीडिया से चर्चा के दौरान कांग्रेस प्रदेशाध्यक्ष कमलनाथ ने प्रशांत किशोर की कांग्रेस की एंट्री यह बयान दिया। हालांकि इस दौरान उन्होंने यह भी कहा कि अगर प्रशांत किशोर पार्टी से जुड़ते हैं तो उनके अनुभव का लाभ मिलेगा। पूर्व सीएम कमलनाथ ने कहा कि प्रशांत किशोर का फिलहाल कुछ तय नहीं है। अगर प्रशांत किशोर कांग्रेस से जुड़ेंगे तो सिर्फ मध्य प्रदेश के लिए नहीं जुड़ेंगे। उनका अपना अनुभव है। उनके जुड़ने का कांग्रेस को लाभ होगा, पर हमारी तैयारी यहां है। हम किसी पर डिपेंड नहीं करते कि प्रशांत किशोर आएगा नहीं आएगा। हम तो छह महीने से लगे हैं, तैयारी हो रही है। आज के दिन राजनीति बहुत स्थानीय है। जब तक गांव-गांव में, बूथ में हमारा संगठन नहीं होगा, तब तक हम बीजेपी के संगठन से मुकाबला नहीं कर पाएंगे। बता दें कि प्रशांत किशोर कांग्रेस अध्यक्ष सोनिया गांधी कई मुलाकातें कर चुके हैं। उन्होंने सोनिया गांधी को अपनी योजनाएं पर प्रेजेंटेशन भी दिया है। इन मुलाकातों से कयास लगाए जा रहे हैं कि प्रशांत किशोर ने कांग्रेस नेतृत्व को बड़ा सुझाव दिया है। इस सुझाव के मुताबिक, अगर पार्टी की कमान कोई प्रभावशाली, ऊर्जावान 'गैर-गांधी' नेता संभाले तो उसका पुनरुत्थान जल्द संभव है। हालांकि इस बारे में जब खुद प्रशांत से पूछा गया तो उन्होंने सीधे 'हां' या 'न' में जवाब नहीं दिया।",politics
"BJP को हराने का PK फॉर्मूला, राहुल गांधी प्रधानमंत्री पद का चेहरा बनें, लेकिन...", ,politics
तेजस्वी बोले- 'सब जानते हैं कि लालू जी बाहर आएंगे तो बिहार की राजनीति में असर होगा',"लालू प्रसाद यादव के छोटे बेटे और नेता प्रतिपक्ष तेजस्वी यादव ने पिता को बेल (lalu yadav bail) मिलने पर खुशी जताते हुए सभी लोगों को धन्यवाद दिया. उन्होंने कहा कि सभी जानते हैं कि लालू जी को फंसाया गया था. उनके बाहर आने से बिहार की राजनीति में इसका प्रभाव पड़ेगा, लेकिन फिलहाल हमारी चिंता उनके स्वास्थ्य को लेकर है. गया: बिहार के पूर्व मुख्यमंत्री लालू प्रसाद यादव को जमानत मिलने पर उनके बेटे तेजस्वी यादव (tejashwi yadav Statement on Lalu Yadav Bail) ने खुशी का इजहार करते हुए सभी को धन्यवाद दिया है. तेजस्वी ने कहा कि लालू जी को चाहने वाले लोगों को हम धन्यवाद देना चाहते हैं. न्यायिक प्रक्रिया में हर किसी को बेल मांगने का अधिकार है. कोर्ट को लगा कि हमारा पक्ष मजबूत है तो हमको बेल मिला है. पढ़ें- लालू यादव को बेल मिलने पर तेज प्रताप खुश, बोले- 'शुभ मौके पर मिली है जमानत' पिता को बेल मिलने पर तेजस्वी ने कही ये बात: तेजस्वी यादव ने कहा कि यह एक न्यायिक प्रक्रिया थी, जिसके तहत बेल हुआ है. तेजस्वी ने कहा कि सब जानते हैं कि लालू जी को झूठे तरीके से फंसाया गया था. अब उनके बेल मिलने से सब खुश हैं. वहीं इसका प्रभाव सूबे की राजनीति में देखे जाने के सवाल पर तेजस्वी यादव ने कहा कि ऐसा हम सभी को पता है, लेकिन फिलहाल लालू जी के इलाज पर ध्यान दिया जा रहा है. फिलहाल लोगों की दुआएं और प्रार्थना काम आई है. इसके लिए हम सबको धन्यवाद देते हैं. वहीं अमित शाह के भोजपुर में आयोजित कार्यक्रम पर तेजस्वी यादव ने कहा कि वह देश के गृहमंत्री हैं, कहीं भी आ-जा सकते हैं. श्रद्धांजलि सभा में तेजस्वी हुए शामिल: तेजस्वी यादव शुक्रवार को गया के अतरी के नीमचक बथानी में एक श्रद्धांजलि सभा में शिरकत करने पहुंचे थे. अतरी में राजद की विधायक रही कुंती देवी की शुक्रवार को पहली पुण्यतिथि थी. वर्तमान में स्वर्गीय कुंती देवी के पुत्र रंजीत यादव अतरी विधानसभा के विधायक हैं. यहां तेजस्वी का कार्यकर्ताओं ने जोरदार तरीके से स्वागत किया. कार्यकताओं में काफी काफी उत्साह भी दिखा. श्रद्धांजलि सभा के बाद तेजस्वी यादव मीडिया से भी रूबरू हुए थे. लालू प्रसाद यादव को जमानत: बता दें कि डोरंडा कोषागार से अवैध निकासी (Lalu Prasad Yadav Got Bail In Fodder Scam) के मामले में लालू प्रसाद यादव को रांची हाईकोर्ट से बड़ी राहत मिली है. कोर्ट ने उन्हें 10 लाख रुपए के निजी मुचलके पर जमानत दे दी है. हाईकोर्ट में दायर लालू प्रसाद की जमानत याचिका पर आज सुनवाई हुई थी. इससे पहले लालू प्रसाद के केस को लेकर हाईकोर्ट की तरफ से पूछे गए सवालों का जवाब सीबीआई की ओर से पेश किया गया था. हाईकोर्ट के जस्टिस अपरेश कुमार सिंह की अदालत में लालू प्रसाद की जमानत याचिका को सुनवाई के लिए सूचीबद्ध किया गया था. याचिकाकर्ता की ओर से दायर याचिका में लालू प्रसाद की बीमारी, उम्र और आधी सजा जेल में काटने का हवाला देते हुए जमानत की गुहार लगाई गई थी. रांची हाईकोर्ट ने सीबीआई की दलीलों को खारिज करते हुए सुनवाई के बाद निजी मुचलके पर जमानत दी. लालू यादव की तरफ से वरिष्ठ वकील कपिल सिब्बल ने पक्ष रखा था. पढ़ें- Fodder Scam Case: लालू यादव को डोरंडा केस में भी मिली जमानत, रिहाई का रास्ता साफ",politics
ओवरएज बसों के कारण दिल्ली सरकार जनता के जीवन से कर रही खिलवाड़:रामवीर सिंह बिधूड़ी,"नई दिल्ली/टीम डिजिटल। नेता प्रतिपक्ष रामवीर सिंह बिधूड़ी ने एक बार फिर से दिल्ली सरकार पर सार्वजनिक परिवहन सेवा की जर्जर दशा पर ध्यान न देने का आरोप लगाया है। उन्होंने कहा कि दिल्ली सरकार ओवरएज बसों को अब भी सड़कों से नहीं हटाकर जनता के जीवन से खिलवाड़ कर रही है। उन्होंने कहा कि अधिकतर बसें साढे सात लाख किमी. का सफर पूरा कर चुकी हैं। उन्होंने कहा कि मामले में लीपापोती करने के लिए दिल्ली सरकार ने कमेटी बना दी है। समस्या को हल करने के लिए ठोस कदम उठाए बिधूड़ी ने मुख्यमंत्री अरविंद केजरीवाल से मांग की है कि दिल्ली की सड़कों से ओवरएज हो चुकी बसों को फौरन हटाया जाए ताकि जनता का जीवन सुरक्षित हो सके। साथ ही जो बसें उपलब्ध हों, वे जल्द से जल्द खरीदी जाएं ताकि दिल्ली की जनता को बे-बस न होना पड़े। उन्होंने कहा कि दिल्ली सरकार 'कमेटी-कमेटी खेलने की बजाय समस्या को हल करने के लिए ठोस कदम उठाए। जहांगीरपुरी में पीडि़त हिंदू परिवार से मिला वीएचपी प्रतिनिधिमंडल, मदद का भरोसा दिया  बिधूड़ी ने डीटीसी की बसों में लगातार आग लगने की घटनाओं पर चिंता व्यक्त की। उन्होंने कहा कि पिछले दो महीनों में चार बसों में आग लग चुकी है। दिल्ली सरकार अपनी नाकामयाबी छिपाने के लिए कमेटी बनाकर मामले पर लीपापोती करने की कोशिश कर रही है। उन्होंने कहा कि दिल्ली सरकार ने विधानसभा में दिए गए जवाब में खुद स्वीकार किया है कि डीटीसी की बसों की उम्र साढे 7 लाख किलोमीटर है और 3760 में से अधिकतर बसें यह दूरी तय कर चुकी हैं। 81 एकड़ में बनेगी दिल्ली इलेक्ट्रॉनिक सिटी  बिधूड़ी ने कहा कि आप ने दिल्ली में 11 हजार बसें खरीदने का वादा 2020 के चुनावों में किया था लेकिन आठ साल में डीटीसी के बेड़े में सिर्फ दो इलेक्ट्रिक बसें ही शामिल कर पाई है। जोकि इसी साल आई हैं। बसें न खरीद पाने के कारण मजबूरी में इन उम्र पूरी कर चुकी बसों को सड़कों पर चलाया जा रहा है और दिल्ली की जनता के जीवन से खिलवाड़ किया जा रहा है। गनीमत यह है कि अब तक कोई बड़ा अग्निकांड नहीं हुआ लेकिन जितनी तेजी से ये घटनाएं हो रही हैं, उससे किसी बड़ी घटना की आशंका से इनकार भी नहीं किया जा सकता।",politics
बुलडोजर के बल पर बीजेपी जनता को कर रही है परेशान: आतिशी,"AAP नेता आतिशी ने जहांगीरपुरी मामले को लेकर बीजेपी पर हमला बोला है. उन्होने कहा कि भारतीय जनता पार्टी बुलडोजर के बल पर जनता को परेशान कर रही है. नई दिल्ली: राजधानी दिल्ली में अब बुलडोजर को लेकर सियासत शुरू हो गई है. दिल्ली बीजेपी प्रदेश अध्यक्ष आदेश गुप्ता ने साउथ एमसीडी और ईस्ट एमसीडी के मेयर को पत्र लिखा है. इस पत्र में जिन इलाकों में अतिक्रमण हैं बुलडोजर के जरिए कार्रवाई की बात कही है. वहीं, इस पर आम आदमी पार्टी की वरिष्ठ नेता और कालकाजी से विधायक आतिशी ने कहा कि निगम की सत्ता पर काबिज बीजेपी ने 15 साल तक जनता को लूटा है और अब बचे हुए दिनों में वह बुलडोजर के बल पर जनता को लूट रहे हैं. इस संबंध में लगातार लोग शिकायत लेकर आप विधायकों के पास आ रहे हैं कि बीजेपी के पार्षद उन्हें धमका रहे हैं.  कालकाजी से आप विधायक आतिशी ने कहा कि बीजेपी के पार्षद लोगों धमका रहे हैं कि हमारे पैसे की मांग पूरी करो अगर नहीं पूरी की तो कॉलोनी में बुलडोजर चला देंगे. उन्होंने कहा कि दिल्ली में हर कॉलोनी में थोड़ा बहुत अवैध निर्माण है किसी ने घर का थोड़ा छाजा या बाल्कनी बढ़ाई हुई है. लेकिन यह सब कुछ बीजेपी के देख रेख में ही हुआ है. साथ ही कहा 15 साल तक बीजेपी ने अवैध निर्माण करवाया है. बीजेपी के नेताओं को पता है कि उनके भ्रष्टाचार का कार्यकाल खत्म हो रहा है. ऐसे में वह आखिरी बेचे हुए दिन में फिर उगाही करना चाह रहे हैं. यही कारण है जिसकी वजह से यह लोग बुलडोजर की राजनीति कर रहे हैं. इसे भी पढेंं: जहांगीरपुरी हिंसा : डी राजा के नेतृत्व में सीपीआई का डेलीगेशन पहुंचा ऐसी ही जरूरी और विश्वसनीय खबरों के लिए डाउनलोड करें ईटीवी भारत एप",politics
आप नेता बेबुनियाद आरोप वापस लें : भाजपा,"नई दिल्ली, वरिष्ठ संवाददाता। दिल्ली भाजपा के प्रवक्ता प्रवीण शंकर कपूर ने कहा है की आप नेता अपने बेबुनियाद आरोपों को वापस लें अन्यथा मानहानि के केस का सामना करने को तैयार रहें।  कपूर ने कहा कि गुरुवार को आप प्रवक्ता सौरभ भारद्वाज और अतिशी ने झूठ बोलने की हर सीमा लांघ दी। भाजपा निगम पार्षदों पर बेबुनियाद आरोप लगा कर आप नेताओं ने खुद को हास्य का पात्र बना लिया है। भाजपा प्रवक्ता ने कहा कि आम आदमी पार्टी नेतृत्व पूरी तरह हताश हो चुका है और अब जनता के बीच तरह-तरह के भ्रम फैला कर राजनीतिक चर्चा को बदलना चाहता है। भाजपा प्रवक्ता ने आप प्रवक्ताओं सौरभ भारद्वाज और अतिशी को चुनौती दी है की या तो वह एक आरडब्ल्यूए को सामने लाकर कहलवाएं कि भाजपा पार्षद ने उनसे पैसे मांगे या फिर अपना बेबुनियाद आरोप वापस लें अन्यथा मानहानि के केस का सामना करने को तैयार रहें। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
दिल्ली में अतिक्रमण हटाने के अभियान को लेकर केंद्र पर बरसे केरल के मुख्यमंत्री,"तिरुवनंतपुरम, 22 अप्रैल (भाषा) राष्ट्रीय राजधानी दिल्ली में अतिक्रमण विरोधी अभियान को लेकर केंद्र की भारतीय जनता पार्टी नीत सरकार पर निशाना साधते हुए मार्क्सवादी नेता और केरल के मुख्यमंत्री पिनराई विजयन ने सवाल किया कि क्या वैश्विक भुखमरी सूचकांक में भारत के 101वें स्थान को बुलडोजर से मिटाया जा सकता है।  मुख्यमंत्री पिछले अक्टूबर में जारी वैश्विक भुखमरी सूचकांक (जीएचआई) 2021 का जिक्र कर रहे थे जिसमें देश को 101वें स्थान पर रखा गया है। अंग्रेजी और हिंदी दोनों में ट्वीट करते हुए विजयन ने ब्रिटिश प्रधानमंत्री बोरिस जॉनसन के गुजरात दौरे से पहले पर्दों का इस्तेमाल कर झुग्गियों को कथित तौर पर ढंके जाने की भी आलोचना की। मार्क्सवादी कम्युनिस्ट पार्टी के वरिष्ठ नेता ने पूछा कि क्या इस समस्या का हल नफरत फैलाकर और सांप्रदायिक राजनीति का सहारा लेकर किया जा सकता है। उन्होंने कहा कि देश को समाधान की जरूरत है, न कि भटकाव की। विजयन ने ट्वीट किया, ''2021 ग्लोबल हंगर इंडेक्स में, भारत 116 देशों की सूची में 101 वें स्थान पर था। क्या इस वास्तविकता को पर्दों से ढंका जा सकता है और बुलडोजर से मिटाया जा सकता है? क्या इस समस्या को नफरत फैलाने और सांप्रदायिक राजनीति का सहारा लेकर हल किया जा सकता है? हमें समाधान चाहिए, भटकाव नहीं ।'' केरल के मुख्यमंत्री ने अंग्रेजी के साथ अपने ट्वीट का हिंदी संस्करण भी शामिल किया। जहांगीरपुरी में उत्तरी दिल्ली नगर निगम (एनडीएमसी) द्वारा अतिक्रमण विरोधी अभियान के खिलाफ दृढ़ रुख के लिए मुख्यमंत्री ने पोलित ब्यूरो सदस्य वृंदा करात सहित अपनी पार्टी के सहयोगियों की प्रशंसा की। भारत जीएचआई, 2021 में कुल 116 देशों में से 101वें स्थान पर खिसक गया है और वह 2020 में 94वें स्थान पर था। भारत अपने पड़ोसी देशों पाकिस्तान, बांग्लादेश और नेपाल से पीछे है। भाषा रंजन अविनाश अविनाश यह खबर ‘भाषा’ न्यूज़ एजेंसी से ‘ऑटो-फीड’ द्वारा ली गई है. इसके कंटेंट के लिए दिप्रिंट जिम्मेदार नहीं है.",politics
"बिना अनुशासन समिति कैसे होंगे कांग्रेस में शिकायतों के निपटारे, बागियों को लेकर बैकफुट पर अध्यक्ष","उत्तराखंड कांग्रेस में बगावती तेवरों से पार्टी के नेता लवरेज दिखाई दे रहे हैं. कोई चुनाव के बाद टिकट बेचने का आरोप लगा रहा है तो कोई विधायक पार्टी छोड़ने तक की धमकी दे रहा है. सवाल उठ रहा है कि आखिरकार पार्टी ऐसी अनुशासनहीनता पर कैसे काबू पाएगी (disposal of complaints in Congress). उधर जिन दिग्गजों की सीधी जुबानी जंग चल रही है उन पर कार्रवाई करने को लेकर पार्टी के नए प्रदेश अध्यक्ष करण माहरा (Congress state president Karan Mahara) असहाय से दिखाई दे रहे हैं, हालांकि उन्होंने ऐसे मामलों की जांच की बात जरूर कह दी है, लेकिन पिछले 1 साल से अस्तित्व विहीन कांग्रेस अनुशासन समिति (Congress without a disciplinary committee) पार्टी की कार्यप्रणाली पर सवाल खड़े कर रही है. देहरादून: उत्तराखंड कांग्रेस में एक तरफ पार्टी नेताओं के बीच द्वंद चल रहा है तो दूसरी तरफ प्रदेश में कांग्रेस के पास अनुशासन समिति ही अस्तित्व में नहीं है. करीब 1 साल पहले उत्तराखंड कांग्रेस अनुशासन समिति (Congress without a disciplinary committee) के अध्यक्ष प्रमोद कुमार के निधन के बाद से ही समिति अस्तित्व में नहीं है. उधर, विधानसभा चुनाव में कांग्रेस को मिली करारी हार के बाद पार्टी के भीतर अंतर्द्वंद तेज हो गया है. पूर्व मुख्यमंत्री हरीश रावत (Former CM Harish Rawat) तक पर टिकट बेचने के आरोप रंजीत रावत लगा चुके हैं. वहीं, हरीश रावत के चहेते हरीश धामी ने बागवती सुर छेड़ रखे हैं. हरीश धामी पार्टी छोड़ने तक की धमकी देकर प्रदेश प्रभारी देवेंद्र यादव पर कई आरोप लगा चुके हैं. यही नहीं चुनाव के दौरान नेताओं पर एक-दूसरे के खिलाफ काम करने और पार्टी प्रत्याशियों को हराने तक की भी शिकायतें आ रही है. इतना कुछ होने के बावजूद पार्टी ने अभी तक अनुशासन बनाने के लिए एक कदम भी आगे नहीं बढ़ाया है. बस यही बात है जो नए प्रदेश अध्यक्ष करण माहरा के कमजोर होने का संदेश कांग्रेस कार्यकर्ताओं तक पहुंचा रहा है. पढ़ें- बिजली कटौती के विरोध में हरीश रावत का चिलचिलाती धूप में मौन व्रत, सरकार को घेरा वैसे प्रदेश में जिस स्तर के नेताओं के द्वारा बयानबाजी की जा रही है, उन पर कार्रवाई करने का माद्दा नए प्रदेश अध्यक्ष करण माहरा में नहीं दिखाई देता. ऐसा इसलिए क्योंकि अनुशासनहीनता से जुड़े ऐसे मामलों के वीडियो सामने आने के बाद भी नए प्रदेश अध्यक्ष की तरफ से अब तक केवल कमेटी बनाने का बयान देने के अलावा कुछ भी नहीं किया गया है. सवाल यह उठता है कि जब प्रदेश में अनुशासन समिति ही अस्तित्व में नहीं है तो फिर ऐसी शिकायतों का निपटारा जल्द से जल्द कैसे होगा या फिर प्रदेश अध्यक्ष को अनुशासनहीनता के ऐसे मामलों से कुछ ज्यादा फर्क नहीं पड़ रहा. बहरहाल यह तो सवाल है, लेकिन प्रदेश अध्यक्ष कह चुके हैं कि पूर्व कैबिनेट मंत्री स्तर के नेताओं की मौजूदगी वाली कमेटी गठित की जाएगी और वह ऐसे मामलों की जांच करेगी. इस मामले में पार्टी के प्रदेश प्रवक्ता मथुरा दत्त जोशी कहते हैं कि प्रदेश अध्यक्ष ने जिस कमेटी के गठित होने की बात की है उस का गठन जल्द ही कर दिया जाएगा जिसके बाद जांच शुरू हो सकेगी.",politics
"अमित शाह के रोड शो पर दिखा गर्मी का असर, 2 किलोमीटर का रोड शो 10 मिनट में ही खत्म हुआ","केंद्रीय गृह मंत्री अमित शाह शुक्रवार को भोपाल दौरे पर रहे. जहां वे कई कार्यक्रमों में शामिल हुए. इस दौरान उन्होंने रोड शो भी किया. इस भीषण गर्मी में शाह का 2 किलोमीटर का रोड शो सिर्फ 10 मिनट में समाप्त हो गया. (Amit Shah roadshow in bhopal) भोपाल। केंद्रीय गृहमंत्री अमित शाह शुक्रवार को भोपाल पहुंचे. जहां वे कई कार्यक्रमों में शामिल हुए. सबसे पहले उन्होंने भोपाल में 48वीं अखिल भारतीय पुलिस विज्ञान कांग्रेस का शुभारंभ भी किया. इसके बाद जंबूरी मैदान में तेंदुपत्ता संग्राहकों बोनत वितरण कार्यक्रम में शामिल हुए. इसके बाद बीजेपी कार्यालय पहुंचने के दौरान उन्होंने रोड शो भी किया, लेकिन इस भीषण गर्मी में शाह का 2 किलोमीटर का रोड शो सिर्फ 10 मिनट में ही खत्म कर दिया गया. (Amit Shah roadshow in bhopal) 2 किलोमीटर का रोड शो 10 मिनट में खत्म: गर्मी के मौसम में जहां प्रदेश के सभी जिलों में आसमान से आग बरस रही है वहीं भोपाल में आज का पारा दोपहर में 43 से 44 डिग्री तक था. इस बीच केंद्रीय गृह मंत्री अमित शाह के रोड शो का कार्यक्रम तय था,लेकिन प्रचंड गर्मी होने की वजह से अमित शाह की कार की रफ्तार बढ़ा दी गई. जिसके चलते 2 किलोमीटर का रोड शो महज 10 मिनट में खत्म हो गया.रोड शो का आयोजन प्रदेश बीजेपी संगठन ने किया था , लेकिन इस दौरान जो इंतजाम किए गए थे उनसे कार्यकर्ताओं और केंद्रीय मंत्री के बीच दूरी बनी हुई थी. जिससे शाह का स्वागत करने पहुंचे बीजेपी के कई कार्यकर्ता उनतक पहुंच ही नहीं पाए. दिखाई दिया गर्मी का असर: अमित शाह के रोड शो में मुख्यमंत्री शिवराज सिंह चौहान और भाजपा के प्रदेश अध्यक्ष वीडी शर्मा भी मौजूद थे. नेताओं पर गर्मी का असर साफ तौर पर दिखाई दे रहा था. कार से कुछ देर बाहर खड़े रहने के बाद अमित शाह तुरंत अपनी सीट पर बैठ जा रहे थे. वहीं सीएम शिवराज और प्रदेश अध्यक्ष वीडी शर्मा ड्राइवर के पीछे वाली सीट की तरफ बाहर खड़े रहे. गर्मी के चलते अमित शाह ज्यादा देर तक खड़े नहीं रह सके और सुरक्षा में तैनात एसपीजी के जवान कार की स्पीड बढ़ाने का आदेश देते रहे. गृह मंत्री अमित शाह बोले - नफीस योजना से डेढ़ मिनट में मिलेगी अपराधी की जानकारी, बेसिक पुलिसिंग की दी सलाह सभी समाज का अमित शाह को धन्यवाद: पांच नंबर श्री कृष्ण प्रणामी मंदिर से अमित शाह का रोड शो शुरू हुआ. सबसे पहले सिख समाज के मंच से सिख समाज के लोगों ने अमित शाह का स्वागत किया. इसके बाद कश्मीरी पंडितों ने कश्मीर से धारा 370 हटाए जाने का आभार जताते हुए अमित शाह पर पुष्प वर्षा की. साथ ही आरती उतार कर उनका स्वागत सत्कार किया. इसके बाद मुस्लिम समाज की महिलाओं ने तीन तलाक लागू किए जाने को लेकर केंद्रीय गृह मंत्री अमित शाह का स्वागत किया. सभी समाजों के प्रतिनिधियों ने मंच से पुष्प वर्षा की, हालांकि इस दौरान किसी को भी अमित शाह की कार के पास भी पहुंचने का मौका नहीं मिला. (bhopal amit shah 2 kilometers road show)",politics
राहुल बनें पीएम पद का चेहरा तो गांधी परिवार से अलग किसी व्यक्ति को दें अध्यक्ष पद की कमान: प्रशांत किशोर,"  नेशनल डेस्क: चुनावी रणनीतिकार प्रशांत किशोर ने हालिया विधानसभा चुनावों से पहले कांग्रेस के 'जी 23' के कुछ नेताओं के साथ मंथन किया था, जिसमें उनकी राय थी कि अगर राहुल गांधी को प्रधानमंत्री पद का चेहरा बनाना है तो फिर गांधी परिवार से इतर किसी व्यक्ति को पार्टी अध्यक्ष की जिम्मेदारी सौंपनी चाहिए। किशोर पिछले कुछ दिनों में कांग्रेस नेतृत्व और वरिष्ठ नेताओं के साथ कई बैठकें कर चुके हैं और पार्टी में नयी जान फूंकने के लिए अपनी ओर से कई सुझाव भी दिए हैं, जिन पर सोनिया गांधी द्वारा गठित एक समिति विचार कर रही है। सूत्रों का कहना है कि किशोर ने पिछले कुछ महीनों में गांधी परिवार से इतर पार्टी के कई वरिष्ठ नेताओं के साथ बैठकें कीं और इन बैठकों का केंद्रबिंदु कांग्रेस को मजबूत करना और अगले लोकसभा चुनाव में नरेंद्र मोदी को पराजित करने की रणनीति तैयार करना था।  पीके की असंतुष्ट धड़े 'जी 23' के कुछ नेताओं से मुलाकात सूत्रों के अनुसार, इसी क्रम में उन्होंने कांग्रेस के असंतुष्ट धड़े 'जी 23' के कुछ नेताओं से भी हाल के महीनों में मुलाकात की थी। किशोर के साथ तीन महीने पहले लंबी बैठक करने वाले कांग्रेस के एक वरिष्ठ नेता और 'जी 23' के सदस्य ने नाम न जाहिर करने की शर्त पर को बताया, ''पीके मेरे पास आए थे और करीब तीन घंटे बैठे थे। वह बैठक से बहुत खुश थे। उनसे मिलने के बाद मुझे यह लगा कि वह प्रधानमंत्री मोदी को हराना चाहते है और इसको लेकर गंभीर भी हैं।'' उन्होंने कहा, ''मेरी जानकारी के हिसाब से वह 'जी 23' के कुछ और नेताओं तथा कांग्रेस के कई अन्य नेताओं से भी पिछले कुछ महीनों के दौरान मिले हैं।'' कांग्रेस के इस वरिष्ठ नेता ने कहा, ''पीके ने मेरे साथ मुलाकात में कांग्रेस में बदलाव, विपक्षी एकजुटता पर विस्तार से चर्चा की थी। उनका साफ कहना है कि कांग्रेस एवं विपक्ष के मौजूदा स्वरूप के साथ नरेंद्र मोदी जी को पराजित नहीं किया जा सकता।''  गांधी परिवार से अलग किसी को दें अध्यक्ष पद की कमान उनके मुताबिक, ''पीके का कहना था कि अगर राहुल गांधी को प्रधानमंत्री पद का चेहरा बनाना है तो फिर गांधी परिवार से अलग किसी को अध्यक्ष पद की कमान देनी होगी, दोनों जिम्मेदारी एक ही व्यक्ति नहीं संभाल सकता। उनका यह भी कहना था कि यह बात उन्होंने खुद राहुल गांधी से कही थी।'' यह पूछे जाने पर कि क्या किशोर के कांग्रेस में शामिल होने से कांग्रेस के कुछ वरिष्ठ नेता खुद को दरकिनार किए जाने का खतरा महसूस कर रहे हैं तो उन्होंने कहा, ''पार्टी को मजबूत करने के लिए वरिष्ठ और युवा, सबको मिलकर काम करना होगा। किसी ने अगर पार्टी के लिए 30-40 साल तक काम किया है तो उसे अचानक अलग नहीं किया जा सकता।'' इस बीच, बृहस्पतिवार को 80 से अधिक पृष्ठों वाली एक प्रजेंटेशन सामने आई, जिसमें जिसमें गांधी परिवार से अलग अध्यक्ष बनाने का प्रस्ताव दिया गया है।  कांग्रेस को मजबूत करने के लिए क्या जरूरी? इस पर किशोर ने एक अंग्रेजी दैनिक से बातचीत में कहा, ''यह एक पुरानी बात है। इसका हाल की चर्चा से कोई लेना-देना नहीं है।' इस प्रजेंटेशन में यह सुझाव भी दिया गया है कि कांग्रेस को मजबूत करने के लिए जरूरी है कि नेतृत्व के विषय को हल किया जाए, गठबंधन के मुद्दे को सुलझाया जाए, पार्टी अपने पुराने मूल्यों की ओर लौटे, जमीनी स्तर पर कार्यकर्ताओं की फौज तैयार की जाए और मीडिया की रणनीति के सिस्टम में भी बदलाव किया जाए। हाल ही में कांग्रेस नेतृत्व के समक्ष किशोर ने जो सुझाव रखे उस पर विचार के लिए कांग्रेस की ओर से समिति बनाई गई है। यह समिति जल्द ही अपनी रिपोर्ट कांग्रेस अध्यक्ष सोनिया गांधी को सौंपेगी। इसके बाद किशोर के कांग्रेस में शामिल होने या उनकी आगे की भूमिका पर फैसला होगा।",politics
"वीरभद्र सिंह ने भी किया है मंडी का नेतृत्व, विधानसभा चुनाव जीतने में नहीं आएगी मुश्किलें: प्रतिभा सिंह","हिमाचल विधानसभा चुनाव 2022 (himachal assembly elections 2022 ) को लेकर कांग्रेस एक्शन मोड में आ गई है. पार्टी के वरिष्ठ नेता लगातार विभिन्न क्षेत्रों का दौरा कर रहे हैं. मोंडी लोकसभा उपचुनाव जीतने के बाद पहली बार शुक्रवार को करसोग पहुंची सांसद प्रतिभा सिंह ने जयराम सरकार पर जमकर हमला बोला. उन्होंने कहा कि लोकसभा उपचुनाव में बीजेपी का नारा ('मंडी हमारी थी और हमारी ही रहेगी') नहीं चला था. इस उपचुनाव में कांग्रेस को जनता का भारी समर्थन मिला था. इसके साथ ही उन्होंने कहा कि कहा कि बार-बार मंडी गृह जिला से मुख्यमंत्री होने की बात करना सही नहीं है. जनता अच्छी तरह से जानती है कि वीरभद्र सिंह भी मंडी का नेतृत्व कर चुके हैं. करसोग/मंडी: करसोग में लोकसभा उपचुनाव जीतने के बाद पहली बार पहुंची सांसद प्रतिभा सिंह ने विधानसभा चुनाव में भी कांग्रेस पार्टी की जीत का दावा किया है. यहां जनसभा को संबोधित करने के बाद पत्रकारों से बात करते हुए प्रतिभा सिंह ने कहा कि मंडी जिला से मुख्यमंत्री होने पर भी कांग्रेस को विधानसभा चुनाव जीतना मुश्किल नहीं होगा. इसका सबसे बड़ा उदाहरण मंडी संसदीय क्षेत्र के लिए हुआ लोकसभा उपचुनाव था. उस वक्त भी मुख्यमंत्री जयराम ठाकुर ने 'मंडी हमारी थी, हमारी ही रहेगी' का नारा दिया था. इस तरह के नारों से जनता को लुभाने का प्रयास किया गया, लेकिन मंडी के लोग इन बातों में नहीं आए और उस समय भी जनता ने कांग्रेस का ही साथ (Pratibha singh on jairam government ) दिया. प्रतिभा सिंह ने कहा कि बार-बार मंडी गृह जिला से मुख्यमंत्री होने की बात करना सही नहीं है. जनता अच्छी तरह से जानती है कि वीरभद्र सिंह भी मंडी का नेतृत्व कर चुके हैं. ऐसे में विधानसभा चुनाव में जीत हासिल करना कांग्रेस के लिए मुश्किल कार्य नहीं है. हिमाचल दिवस पर मुख्यमंत्री की ओर से की गई घोषणाओं पर पूछे गए सवाल के जवाब में प्रतिभा सिंह ने कहा कि विधानसभा चुनाव (himachal assembly elections 2022) को देखते हुए इस तरह की घोषणाएं की गई हैं. इसके साथ ही उन्होंने कहा कि जनता जानती है कि पिछले चार सालों में बिजली कितनी महंगी हुई है. उसी तरह से भाजपा के शासन काल में महंगाई (Pratibha Singh on inflation in Himachal) अपनी चरम सीमा पर है. जरूरी खाद्य वस्तुओं सहित सीमेंट, सरिया और गैस सिलेंडर के दाम आसमान छू रहे हैं. ऐसे में प्रदेश की आम जनता लगातार बढ़ रही महंगाई की वजह से परेशान है. प्रतिभा सिंह ने करसोग में हुई भव्य स्वागत के लिए जनता का आभार प्रकट किया. उन्होंने कहा कि जब भी कभी करसोग का दौरा हुआ जनता का हमेशा भरपूर प्यार मिला है. मंडी संसदीय क्षेत्र के लिए हुए लोकसभा उपचुनाव के लिए जब वोट मांगे गए थे, तब भी जनता ने अपना आशीर्वाद दिया, आज भी चुनाव जीतने के बाद करसोग की जनता का पूरा समर्थन मिला है. इसके लिए उन्होंने जनता का आभार प्रकट किया है. ब्लॉक कांग्रेस अध्यक्ष पृथ्वी सिंह नेगी ने कहा कि आधुनिक हिमाचल प्रदेश के निर्माता रहे वीरभद्र सिंह की सरकार के समय में करसोग का चौमुखी विकास हुआ है. इस दौरान प्रदेश कांग्रेस पार्टी सचिव निर्मला चौहान ने कहा कि गर्व की बात है कि प्रतिभा सिंह संसद में मंडी संसदीय क्षेत्र का प्रतिनिधित्व कर रही हैं. उन्होंने करसोग में थमी विकास की रफ्तार को लेकर भी भाजपा सरकार पर निशाना साधा. इस अवसर पर ब्लॉक कांग्रेस महासचिव हरिओम शर्मा, सचिव उत्तम चंद चौहान समेत पार्टी के कई कार्यकर्ता मौजूद रहे. : जेपी नड्डा की प्रतिष्ठा दांव पर इसलिये कर रहे हिमाचल के दौरे- कुलदीप राठौर",politics
"सपा से एक और नेता का मोहभंग, स्‍वामी प्रसाद के साथ 'साइकिल पर' हुए थे सवार","मेरठ. समाजवादी पार्टी में आजकल सब कुछ ठीक नहीं चल रहा है. एक तरफ रामपुर के सपा विधायक आजम खान के समर्थक अखिलेश यादव के खिलाफ आवाज बुलंद कर रहे हैं, तो दूसरी तरफ शिवपाल यादव भी उन्हें खुली चुनौती देते नजर आ रहे हैं. इस बीच नेताओं का सपा को अलविदा कहने का सिलसिला भी जारी है. ताजा मामला पूर्व एमएलसी और वरिष्ठ नेता हरपाल सैनी का है. उन्‍होंने मेरठ में सपा को छोड़ने का ऐलान कर दिया. सपा छोड़ने के बाद मीडिया से बात करते हुए हरपाल सैनी ने सपा मुखिया को अहंकारी नेता बताया है. इसके साथ उन्होंने यहां तक कह दिया कि समाजवादी पार्टी में जाना उनका गलत निर्णय था. बता दें कि कई पार्टियों में रह चुके हरपाल सैनी ने स्वामी प्रसाद मौर्य के साथ सपा का दामन थामा था. इस बीच सपा छोड़ने के बाद अब उनको मौर्य की सांप नेवले वाली भाषा भी खराब लग रही है. उन्होंने कहा कि वो अपना अगला निर्णय कुछ दिनों बाद बताएंगे कि कहां जा रहे हैं. वैसे सैनी ने भाजपा राष्ट्रवादी और हिंदुत्ववादी पार्टी जरूर करार दिया है. गौरतलब है कि हरपाल सैनी वेस्ट यूपी के कद्दावार नेता माने जाते हैं. जबकि वह कई राजनीतिक पार्टियों में रह चुके हैं. सरधना में सपा को जीत दिलाई लेकिन… हरपाल सैनी ने मेरठ में शास्त्री नगर स्थित अपने आवास पर मीडिया से वार्ता करते हुए कहा कि समाजवादी पार्टी के लिए जी जान लगाई और सरधना सीट पर जीत भी दिलाई. उन्होंने कहा कि वो 35 साल से पश्चिम उत्तर प्रदेश की राजनीति में लगातार सक्रिय हैं. सदन में विधान परिषद में दल का नेता रहे थे. विभिन्न समितियों के सभापति रहने का भी सौभाग्य भी उन्हें मिला है. सैनी ने कहा कि यूपी विधानसभा चुनाव 2022 से पहले उन्होंने भाजपा को छोड़कर गलती की. उन्होंने कहा कि सरधना विधानसभा के चुनाव में समाजवादी पार्टी ने मुझे जिम्मेदारी दी थी. मैंने अति पिछड़ों के हजारों लोगों की रैली कर सरधना से सपा का विधायक बनवाया, लेकिन अब मुझे लग रहा है कि समाजवादी पार्टी सम्मानीय कार्यकर्ताओं की पार्टी नहीं है. यह केवल चापलूसों और दागियों की पार्टी है, इसलिए उनका इस पार्टी से मोहभंग हो गया है.",politics
भाजपा की बिहार इकाई में सुधार को लेकर उठी आवाज,"पटना, 22 अप्रैल (भाषा) बिहार में भाजपा के पारंपरिक मतदाताओं के एक समूह के छिटकने से पार्टी में एक वर्ग द्वारा सुधार की बात उठाई जाने लगी है और कई नेताओं का मानना है कि शीर्ष नेतृत्व को एमएलसी और विधानसभा उपचुनाव परिणाम में छुपे संदेश पर गंभीरता से विचार करना चाहिए।  बिहार में भारतीय जनता पार्टी के एक वरिष्ठ नेता ने कहा कि कुछ संकेत एकदम स्पष्ट हैं जैसे कि पासवान मतदाताओं को अपने पक्ष में रखने के लिए राष्ट्रीय जनतांत्रिक गठबंधन (राजग) का केन्द्रीय मंत्री पशुपति कुमार पारस पर दांव लगाना लेकिन इससे अपेक्षित परिणाम नहीं मिले और देखा जा सकता है कि दलित समुदाय का झुकाव चिराग पासवान के पक्ष में ज्यादा है। पूर्व उपमुख्यमंत्री और राज्यसभा सदस्य सुशील कुमार मोदी ने बृहस्पतिवार को सिलसिलेवार ट्वीट करके अपने विचार रखे। उन्होंने लिखा है, ''बिहार विधान परिषद की 24 सीटों पर हुए चुनाव में एनडीए को दस सीटों का नुकसान और फिर विधानसभा के बोचहां उपचुनाव में एनडीए उम्मीदवार का 36 हजार मतों के अंतर से पराजित होना हमारे लिए गहन आत्मचिंतन का विषय है।’ उन्होंने लिखा है, ''बोचहा विधानसभा क्षेत्र की एक-एक पंचायत में एनडीए विधायकों-मंत्रियों ने जनता से सम्पर्क किया था। पूरी ताकत लगायी गई थी। सरकार ने भी सभी वर्गों के विकास के लिए काम किये और सबका विश्वास जीतने की कोशिश की।'' सुशील मोदी ने आगे लिखा है, ''इसके बाद भी एनडीए (राजग) के मजबूत जनाधार अतिपिछड़ा वर्ग और सवर्ण समाज के एक वर्ग का वोट खिसक जाना अप्रत्याशित था। इसके पीछे क्या नाराजगी थी, इस पर एनडीए अवश्य मंथन करेगा।'' वह पिछड़े समुदाय में आने वाले निषाद और भूमिहारों का वोट खिसकने के संदर्भ में बात कर रहे थे। बिहार में अभी तक भूमिहार समुदाय कमोबेश भाजपा का पक्का मतदाता रहा है। पहचान जाहिर नहीं करने के इच्छुक राज्य में भाजपा के कुछ नेताओं ने कहा कि एमएलसी चुनाव में राजद से चुनाव जीतने वाले तीन उम्मीदवार भूमिहार हैं और यह दिखाता है कि दशकों तक लालू प्रसाद यादव नीत पार्टी का विरोध करने के बाद अंतत: यह समुदाय उनके पाले में जाता नजर आ रहा है। हालांकि, 24 में से कुल 13 सीटों पर राजग को जीत मिली है लेकिन उसे कुछ सीटों पर बेहद अप्रत्याशित हार मिली है। पार्टी के एक नेता ने चेताया कि एमएलसी चुनाव और महज एक सीट पर उपचुनाव को देखकर ट्रेंड तय करना उचित नहीं होगा, लेकिन कहा कि इससे सीख ली जा सकती है। उन्होंने कहा, ''हमारा नेतृत्व प्रत्येक चुनाव को गंभीरता से लेता है। वे लोग आवश्यकता अनुसार सुधारात्मक कदम उठाएंगे।'' भाषा अर्पणा पवनेश पवनेश यह खबर ‘भाषा’ न्यूज़ एजेंसी से ‘ऑटो-फीड’ द्वारा ली गई है. इसके कंटेंट के लिए दिप्रिंट जिम्मेदार नहीं है.",politics
झारखंड: कांग्रेस-झामुमो ने भाजपा विधायक को अयोग्य घोषित करने की मांग की,"रांची: झारखंड में सत्तारूढ़ झारखंड मुक्ति मोर्चा (झामुमो) नीत गठबंधन सहयोगियों ने भारतीय जनता पार्टी (भाजपा) के कांके से विधायक समरी लाल को अयोग्य घोषित करने की मांग की है. उनका दावा है कि समरी लाल का जाति प्रमाण पत्र राज्य सरकार ने हाल में अवैध पाया है. कांग्रेस और झामुमो नेताओं के एक प्रतिनिधिमंडल ने इस संबंध में झारखंड के राज्यपाल रमेश बैस को एक ज्ञापन सौंपा, जिसमें विधानसभा से भाजपा विधायक के रूप में लाल की सदस्यता तत्काल रद्द करने की मांग की गई. समरी लाल 2019 में भाजपा के टिकट पर अनुसूचित जाति के लिए आरक्षित सीट से चुने गए थे और राज्य सरकार ने इस महीने की शुरुआत में उन्हें जारी जाति प्रमाण पत्र रद्द कर दिया था. उन्होंने कांग्रेस के सुरेश बैठा को हराया था. इंडियन एक्सप्रेस के मुताबिक, राज्यपाल से मिलने वाले समूह में श्रम मंत्री सत्यानंद भोक्ता (राजद), राज्य कांग्रेस प्रमुख राजेश ठाकुर, झामुमो प्रवक्ता और अन्य शामिल थे. उन्होंने कहा कि चूंकि लाल का जाति प्रमाण पत्र, जिसे उन्होंने राजस्थान से स्थानांतरित करने के बाद झारखंड से बनाया था, रद्द कर दिया गया है, इसलिए उनके (विधायक) चुने जाने की बात निराधार हो जाती है. कांग्रेस प्रवक्ता राजीव रंजन प्रसाद ने कहा, 'कांग्रेस और झामुमो का एक प्रतिनिधिमंडल हाल में राज्यपाल से मिला और एक ज्ञापन सौंपा. हमने मांग की कि झारखंड विधानसभा से समरी लाल की सदस्यता तत्काल प्रभाव से रद्द कर कांके सीट को रिक्त घोषित किया जाए.' कांके सीट से कांग्रेस प्रत्याशी सुरेश बैठा ने 2019 के विधानसभा चुनाव में नामांकन के दौरान लाल के जाति प्रमाण पत्र को चुनौती देते हुए दावा किया था कि लाल राजस्थान के रहने वाले हैं और नौकरी की तलाश में रांची आए तो उनके पिता रांची में ही बस गए थे. कांग्रेस अधिकारियों ने कहा, इसलिए वह झारखंड में अनुसूचित जाति के लिए आरक्षित सीट पर लाभ का दावा नहीं कर सकते. इस संबंध में टिप्पणी के लिए भाजपा विधायक समरी लाल से संपर्क नहीं किया जा सका.",politics
"नीतीश कुमार हुए राबड़ी के दाबत-ए-इफ्तार में शामिल, लालू परिवार ने किया गर्मजोशी से स्वागत","पटना. मुख्यमंत्री नीतीश कुमार करीब पांच साल बाद इफ्तार में शामिल होने के लिए राबड़ी आवास पहुंचे हैं. लालू परिवार ने उनका स्वागत किया है. इफ्तार पार्टी में राजद के तमाम बड़े नेता मौजूद हैं. लालू परिवार के सभी सदस्य मौजूद हैं. राबड़ी देवी के ठीक बगल में उनकी बहू राजश्री भी बैठी थी. नीतीश कुमार के एक ओर सिद्दीकी तो दूसरी ओर तेजस्वी और तेज प्रताप बार बारी से बैठे. नीतीश कुमार इससे पहले 2017 में मकर संक्रांति के दिन राबड़ी आवास आये थे. पैदल ही पहुंचे नीतीश कुमार पटना में नीतीश कुमार जहां रहते हैं, वहां से चंद कदमों पर लालू-राबड़ी का आवास है, जहां आयोजित दावत-ए-इफ्तार में शामिल होने के लिए मुख्यमंत्री पैदल ही पहुंच गये. तेजस्वी यादव, तेजप्रताप सहित पार्टी के कई नेताओं ने दरबाजे पर ही मुख्यमंत्री का स्वागत किया. आंगन में बने मंडप पर राबड़ी देवी, मीसा भारती, राजश्री यादव ने उनका स्वागत किया. इस मौके पर कई राजद नेता मौजूद रहे. तेजस्वी यादव की पत्नी राजश्री यादव ने मुख्यमंत्री नीतीश कुमार का पैर छूकर आशीर्वाद लिया. भाजपा नेता भी रहे मौजूद इफ्तार पार्टी में भारी संख्या में रोजेदार भी शामिल हुए. इफ्तार पार्टी में सभी दल के लोग शामिल है. भाजपा के मंत्री शाहनवाज हुसैन, विधान परिषद के सभापति अवधेश नारायण सिंह और कांग्रेस अध्यक्ष मदन मोहन झा भी इफ्तार में शामिल हुए हैं. लोजपा रामविलास के प्रमुख चिराग पासवान भी वहां पहुंचे हैं. तेजस्वी यादव ने चिराग पासवान के करीब खड़े एक नेता से पूछा कि चिराग पासवान कब पार्टी दे रहे हैं. काफी खुशनुमा माहौल में इफ्तार में का आयोजन किया जा रहा है. तेज प्रताप की शादी के बाद पहली बार स्वीकारा निमंत्रण मुख्यमंत्री नीतीश कुमार पांच साल बाद लालू-राबड़ी के घर पर पहुंचे हैं. पिछली बार सीएम नीतीश तेजप्रताप यादव की शादी में शामिल हुए थे. तेजप्रताप की शादी के बाद आज आरजेडी के इफ्तार पार्टी में मुख्यमंत्री नीतीश कुमार शामिल हुए है. लंबे अर्से बाद भाजपा के दूसरे सबसे बड़े नेता अमित शाह बिहार के दौरे पर आ रहे हैं और उनके आगमन के कुछ घंटे पहले नीतीश कुमार इफ्तार की दावत के बहाने लालू-राबड़ी के आवास पहुंच गये हैं. कोई राजनीतिक मायने नहीं पत्रकारों से बात करते हुए उद्योग मंत्री सैयद शाहनवाज हुसैन ने कहा कि मैंने और सुशील मोदी जी ने इफ़्तार दिया था,वहां भी नीतीश कुमार आए थे। यहां तेजस्वी यादव ने इफ़्तार दिया है। हमें भी बुलाया गया था, हम आ गए। इसमें कोई राजनीतिक मामला निकालने की जरूरत नहीं है. पहली बार पिता के बगैर आया हूं इसी प्रकार नये समीकरण के सवाल पर लोजपा रामविलास के प्रमुख चिराग पासवान ने मीडिया से कहा कि नहीं ऐसी कोई संभावना नहीं है. इफ़्तार की दावत को राजनीतिक परिप्रेक्ष्य में देखना बिल्कुल भी उचित नहीं है. उन्होंने कहा कि पिता के निधन के बाद पहली बार 10 सर्कुलर रोड़ आवास आया हूं. पहली बार बिना पिता के यहां आया हूं. बचपन में छठ के समय यहां आता था लंबे समय से लालू परिवार से पारिवारिक संबंध है.",politics
"जहांगीरपुरी में पीडि़त हिंदू परिवार से मिला वीएचपी प्रतिनिधिमंडल, मदद का भरोसा दिया","नई दिल्ली/टीम डिजिटल। जहांगीरपुरी में विश्व हिंदू परिषद के दिल्ली प्रांत अध्यक्ष कपिल खन्ना ने प्रतिनिधिमंडल सहित पीडि़त हिंदू परिवार से मुलाकात की। सुकेन सरकार और उनके परिवार के अन्य सदस्यों को पुलिस ने हिंसा के आरोप में गिरफ्तार किया है। बताया जाता है कि इसमें सुकेन का नाबालिग बेटा भी पुलिस ने गिरफ्त में लिया है। वीएचपी के प्रांत अध्यक्ष कपिल खन्ना ने पीडि़त की पत्नी दुर्गा सरकार और अन्य सदस्यों से उनके घर पर मुलाकात की। इस दौरान उन्हें हर संभव मदद का भरोसा भी दिया। MCD से जाते-जाते उगाही कर रहे BJP नेता, दिल्ली के लोगों को घर-दुकान गिराने की दे रहे धमकी - AAP पुलिस की इजाजत और पुलिसकर्मियों की मौजूदगी में ही वीएचपी प्रतिनिधिमंडल ने यह मुलाकात की। कपिल खन्ना ने कहा कि जहांगीरपुरी इलाके में हुए दंगे के दौरान घायल व्यक्ति सुकेन सरकार के घर की महिलाओं ने बताया कि अभी वहां का वातावरण बहुत ही असुरक्षित है, उन पर हमला हुआ और उन्हें ही गिरफ्तार किया गया है। 81 एकड़ में बनेगी दिल्ली इलेक्ट्रॉनिक सिटी  प्रतिनिधि मण्डल ने उन्हें आश्वस्त किया कि उनकी सुरक्षा का पूरा ध्यान रखा जायेगा। उनको किसी भी प्रकार की सहायता जैसे कानूनी सहायता, आर्थिक सहायता, बच्चों की पढ़ाई की व्यवस्था आदि का पूरा बंदोबस्त किया जाएगा। प्रतिनिधिमंडल में प्रांत मंत्री सुरेन्द्र गुप्ता, प्रांत उपाध्यक्ष और बजरंग दल के प्रभारी वैभव शर्मा और बजरंग दल संयोजक दिल्ली प्रांत भारत बत्रा भी शामिल रहे। गौरतलब है कि इससे पूर्व भाजपा एवं यूनाइटेड हिंदू फ्रंट भी पीडि़त हिंदू परिवार से मिलकर उचित सहायता का आश्वासन दे चुका है।",politics
"लालू को जमानत मिलने पर RJD में जश्न, कांग्रेस ने कहा- विरोधियों को जेल और बेल में फंसाने का चल रहा है खेल","राजद सुप्रीमो लालू यादव को चारा घोटाले से जुड़े डोरंडा कोषागार मामले में जमानत (Lalu Yadav Gets Bail In Fodder Scam) मिल गई है. इसके बाद राजद, कांग्रेस और जदयू के नेताओं ने अपनी प्रतिक्रिया दी है. पढ़ें पूरी खबर.. पटनाः चारा घोटाले में सजायाफ्ता बिहार के पूर्व मुख्यमंत्री लालू प्रसाद यादव को झारखंड हाईकोर्ट ने जमानत (Jharkhand High Court Grants Bail To Lalu) दे दी है. लालू प्रसाद को जमानत मिलने पर सत्ता और विपक्ष ने मिलीजुली प्रतिक्रिया दी है. राजद समर्थकों और पार्टी कार्यकर्ताओं में बेल मिलने पर उत्साह है. राजद नेताओं ने कहा कि अंतत: सच सामने आया और उनके नेता जमानत पर रिहा होने जा रहे हैं. पढ़ें- जेल से बाहर आएंगे लालू यादव, चारा घोटाले के पांचवें मामले में भी मिली जमानत वहीं कांग्रेस नेताओं ने कहा कि आज के समय में जो बीजेपी का विरोध करता है उसे जेल और बेल के चक्कर में फंसाया जाता है. वहीं जदयू प्रदेश अध्यक्ष उमेश कुशवाहा (JDU State President Umesh Kushwaha) ने कहा कि यह न्यायिक प्रक्रिया है. मैरिट के आधार पर कोर्ट निर्णय लेता है. लालू के बाहर आने से बिहार की राजनीति में बदलाव आने से उन्होंने इनकार किया. न्यायपालिका का आभारः राजद सुप्रीमो को जमानत मिलने पर पार्टी प्रवक्ता एजाज अहमद (RJD Spokesperson Ejaz Ahmed) ने रांची उच्च न्यायालय के प्रति पार्टी की ओर से आभार व्यक्त किया है. उन्होंने कहा कि रमजान का पाक महीना चल रहा है और आज शुक्रवार है. मुकद्दस महीने के पाक दिन यह निर्णय आया है. आज ही पार्टी की तरफ इफ्तार का भी आयोजन कराया गया है. इस आदेश के बाद इफ्तार की रौनक और बढ़ गई. 'अदालती प्रक्रिया बीजेपी की मुट्ठी में है': कांग्रेस प्रवक्ता असित नाथ तिवारी (Congress Spokesperson Asit Nath Tiwari) ने कहा है कि लालू प्रसाद को बेल मिली है. अच्छी बात है लेकिन जो देश की न्यायिक प्रक्रिया है, उसको बीजेपी ने पूरी तरह से प्रभावित कर रखा है. यही कारण है कि जो बीजेपी के साथ है उसे जेल और बेल में फंसाया जाता है. पूरे देश मे बीजेपी यही खेल खेल रहा है, जो पहले कभी नहीं हुआ था. जिस तरह की राजनीति बीजेपी कर रही है वो जनता देख रही है. बड़े-बड़े नेताओं को ईडी और सीबीआई का डर दिखाकर विरोध नहीं करने पर मजबूर किया जा रहा है. वर्तमान में जो परिदृश्य है, उससे अदालती प्रक्रिया पूरी तरह से सत्ता पक्ष की मुट्ठी में है. लोकतंत्र में जो कुछ आज चल रहा है, वो कहीं से भी उचित नहीं है. बिहार की राजनीति पर असर नहींः लालू प्रसाद को जमानत मिलने पर जदयू प्रदेश अध्यक्ष उमेश कुशवाहा ने कहा यह तो न्यायिक प्रक्रिया है. इस पर कुछ भी टीका टिप्पणी करना सही नहीं है. न्यायालय पर हम लोगों का पूरा विश्वास है. उन्होंने कहा कि लालू प्रसाद यादव के जेल से बाहर आने पर बिहार की राजनीति पर कोई असर पड़ने वाला नहीं है, क्योंकि लालू परिवार को 16 साल पहले ही बिहार की जनता ने खारिज कर दिया है. बिहार में नीतीश कुमार लगातार विकास कर रहे हैं और लोगों का विश्वास अब नीतीश कुमार में है. पढ़ें- Fodder Scam Case: लालू यादव को डोरंडा केस में भी मिली जमानत, रिहाई का रास्ता साफ विश्वसनीय खबरों के लिए डाउनलोड करें",politics
"अमित शाह का भोपाल दौरा पार्टी के लिए बूस्टर डोज, चुनाव के लिए जीत का मंत्र","भोपाल. बीजेपी के दिग्गज नेता और केंद्रीय गृह मंत्री अमित शाह आज भोपाल में हैं. दौरे से ठीक पहले जो नए कार्यक्रम जोड़े गए हैं वह इस बात का संकेत हैं कि बीजेपी मिशन 2023 का आगाज अमित शाह के दौरे के साथ कर रही है. अमित शाह का दौरा सियासी मायनों में बेहद महत्वपूर्ण है. केंद्रीय गृहमंत्री ऐसे समय में भोपाल आए हैं जब प्रदेश में चुनावों का सिलसिला शुरू होने वाला है. पंचायत, नगरीय निकाय और विधानसभा चुनाव सब होना हैं. बीजेपी इलेक्शन मोड पर आ चुकी है इसलिए पार्टी की तैयारियों से लेकर बड़े वोट बैंक को साधने के लिए अमित शाह का यह दौरा रखा गया है. कभी कांग्रेस का बड़ा वोट बैंक रहे दलित, आदिवासियों में बीजेपी अपनी पैठ लगातार मजबूत करने में लगी है. बीजेपी वन विभाग के बड़े आयोजन के सहारे खुद की जड़ें जमा रही है. भोपाल के जंबूरी मैदान में भले ही सरकारी आयोजन हो लेकिन प्रदेश के लाखों लाख तेंदूपत्ता संग्राहक को बोनस देने, वन ग्राम को राजस्व ग्राम घोषित करने समेत वनवासियों के अधिकारों में वृद्धि का ऐलान कर अमित शाह प्रदेश की सबसे बड़ी दलित आदिवासी आबादी को साधने की तैयारी में हैं. जीत का मंत्र दूसरा बड़ा कार्यक्रम बीजेपी दफ्तर में अमित शाह की बैठक है. वो उससे पहले 2 किलोमीटर तक रोड शो करेंगे. रोड शो के दौरान अमित शाह की लोकप्रियता और ताकत दिखाने की कोशिश की जाएगी. इसके बाद पार्टी दफ्तर में पदाधिकारियों के साथ बैठक में अमित शाह कार्यकर्ताओं को चुनाव के लिए बूस्ट अप करेंगे जो किसी बूस्टर डोज से कम नहीं है. शाह इलेक्शन मोड पर आ चुकी बीजेपी के चुनावी कार्यक्रमों, बूथ विस्तार, कुशाभाऊ ठाकरे जन्म शताब्दी वर्ष के तहत होने वाले कार्यक्रमों का फीडबैक लेंगे, अगले साल होने वाले विधानसभा चुनाव से पहले अमित शाह की बीजेपी नेताओं के साथ दफ्तर में होने वाली यह बैठक कई मायनों में महत्वपूर्ण होगी. बैठक के दौरान 2023 इस चुनाव में जीत के साथ सत्ता में बने रहने का मंत्र भी देंगे. अमित शाह का बड़ा रोल बहराल प्रदेश में अगले साल होने वाले विधानसभा चुनाव से पहले अमित शाह का पार्टी नेताओं को बूस्टर डोज सत्ता में बने रहने में कितना कारगर होगा इसके लिए तो इंतजार करना होगा. लेकिन इस रणनीति के तहत बीजेपी प्रदेश में बूथ से लेकर प्रदेश स्तर के कार्यक्रमों के सहारे खुद का विस्तार करने में लगी है. उससे साफ है कि 2018 के नतीजों में कांग्रेस से पिछड़ी बीजेपी अब अगले चुनाव में बेहतर प्रदर्शन के साथ आगे बढ़ने की कोशिश में है और इसमें अमित शाह का बड़ा रोल होगा.. फ्यूचर प्लान पर मंथन बीजेपी के चाणक्य अमित शाह के भोपाल दौरे से कांग्रेस के अंदर भी हलचल तेज है. एक दिन पहले कमलनाथ ने पार्टी के 5 बड़े नेताओं के साथ बैठक कर खुद को एकजुट कर अमित शाह का काउंटर करने के प्लान पर चर्चा की है. कांग्रेस को पता है कि यदि एमपी में 2018 के नतीजों को दौहराना है तो अमित शाह जैसे नेताओं की रणनीति और मजबूत प्लान तैयार करना होगा. यही कारण है कि कमलनाथ ने पार्टी के पुराने सीनियर लीडर दिग्विजय सिंह, सुरेश पचौरी, कांतिलाल भूरिया, अजय सिंह, अरुण यादव को एक साथ लाते हुए पार्टी के फ्यूचर प्लान पर मंथन तेज कर दिया है.",politics
"जहांगीरपुरी पहुंचे AAP विधायक ने कहा, भाजपा अपने फायदे के लिए खेल रही राजनीतिक खेल","जहांगीरपुरी हिंसा मामले में अब राजनीतिक पार्टियों में आरोप और प्रत्यारोप का दौर जारी है. इसी कड़ी में आम आदमी पार्टी के विधायक संजीव झा और पवन शर्मा भी पहुंचे. उन्हें काफी देर तक पुलिस ने घटनास्थल तक पहुंचने नहीं दिया. लेकिन अधिकारियों से बातचीत करने के बाद पांच लोगों को अंदर आने की अनुमति दी गई. नई दिल्ली : जहांगीरपुरी हिंसा और अतिक्रमण के खिलाफ हुई कार्रवाई के बाद अब राजनीतिक पार्टियों के नेताओं का आने का दौर शुरू हो चुका है. एक के बाद एक सभी राजनीतिक पार्टियों के नेता यहां पहुंच रहे हैं लेकिन किसी भी नेता को जनता से मिलने नहीं दिया जा रहा है. इसी कड़ी में आम आदमी पार्टी के विधायक संजीव झा और पवन शर्मा भी पहुंचे. उन्हें काफी देर तक पुलिस ने घटनास्थल तक पहुंचने नहीं दिया. लेकिन अधिकारियों से बातचीत करने के बाद पांच लोगों को अंदर आने की अनुमति दी गई. घटनास्थल पर आने के बाद संजीव झा ने उस जगह का जायजा लिया. उन्होंने कहा कि भारतीय जनता पार्टी जनता के नुकसान और अपने फायदे के लिए राजनीतिक खेल खेल रही है. यह दुर्भाग्य की बात है कि उन्हें किसी से मिलने नहीं दिया जा रहा है. उन्होंने आरोप लगाया कि पिछले 15 सालों से भारतीय जनता पार्टी एमसीडी में शासित है. अतिक्रमण हटाने की जिम्मेदारी नगर निगम की ही होती है. फिर इस इलाके में इतने बड़े पैमाने पर अतिक्रमण कैसे फैला, अवैध निर्माण कैसे हुआ. इसके लिए सीधे तौर पर भाजपा जिम्मेदार है. : CPI नेता डी राजा जहांगीरपुरी पहुंचे, कहा- उनसे मिलने आए हैं जिनके आशियाने उजाड़ गए सुप्रीम कोर्ट के डेकोरेशन पर रोक लगाने के फैसले को विधायक संजीव झा ने स्वागत योग्य फैसला बताया. उन्होंने कहा कि सुप्रीम कोर्ट का यह फैसला जनता की भलाई का फैसला है. हम इसका स्वागत करते हैं और वह हर उस व्यक्ति के साथ खड़े हैं जिसका नुकसान इस दंगे में हुआ है. ऐसी ही जरूरी और विश्वसनीय खबरों के लिए डाउनलोड करें ईटीवी भारत एप",politics
"आदिवासियों पर निगाह, 2023 पर निशाना? गृहमंत्री अमित शाह के मध्य प्रदेश दौरे से क्या संदेश","केंद्रीय गृहमंत्री अमित शाह ने आज भोपाल के जंबूरी मैदान में आदिवासियों से जुड़े कार्यक्रम में हिस्सा लिया। पिछले सात महीने के भीतर यह दूसरी बार है जब गृहमंत्री अमित शाह मध्य प्रदेश पहुंच चुके हैं। इन सात महीनों के भीतर पीएम मोदी भी बीते नवंबर में भोपाल जा चुके हैं। इसके अलावा मोदी वर्चुअल कार्यक्रम के जरिए भी जुड़ चुके हैं। आखिर भाजपा के तमाम बड़े नेता आदिवासी समुदाय पर क्यों अपनी नजरें गड़ृाए हुए हैं? आइए जानते हैं क्या है इसके पीछे की गणित... सात महीने में दूसरी बार गौरतलब है कि 2023 में मध्य प्रदेश में विधानसभा चुनाव होने वाले हैं। इसको लेकर भाजपा पूरी तैयारी में जुट गई है। यही वजह है कि भाजपा के दिग्गज नेता मध्य प्रदेश का लगातार दौरा कर रहे हैं। खुद गृहमंत्री अमित शाह भी सात महीने में दूसरी बार यहां पहुंच चुके हैं। दिलचस्प बात यह है कि जब सितंबर 2021 में शाह जबलपुर आए थे तब भी वह आदिवासियों से जुड़े कार्यक्रम में शामिल हुए थे। तब वह गोंडवाना साम्राज्य के शहीद राजा शंकर शाह और उनके बेटे कुंवर रघुनाथ शाह के बलिदान दिवस पर हुए आयोजन में शामिल हुए थे। वहीं 2021 के नवंबर में पीएम मोदी भी आदिवासियों से जुड़ कार्यक्रम में ही भोपाल पहुंचे थे। आदिवासी वोटों की गणित असल में मध्य प्रदेश में आदिवासी वोट चुनाव में हार-जीत का अंतर पैदा करते हैं। दो करोड़ से ज्यादा आदिवासी प्रदेश की कुल 230 विधानसभा सीटों में से 87 सीटों पर प्रभावी भूमिका में हैं। यानी इन सीटों पर आदिवासी वोट हार या जीत तय कर सकते हैं। इसमें भी खास बात यह है कि इन 87 विधानसभा सीटों में से 47 सीटें आदिवासियों के लिए रिजर्व हैं। यही वजह है कि भाजपा का पूरा फोकस आदिवासी वोट बैंक पर है। पिछले यानी 2018 के चुनाव में यही आदिवासी वोट भाजपा से छिटककर कांग्रेस की तरफ चले गए थे। नतीजा, भाजपा को बहुमत से हाथ धोना पड़ा था। 2018 में मध्य प्रदेश विधानसभा चुनाव में भाजपा इन 87 में से सिर्फ 34 सीटों पर ही जीत हासिल करने में कामयाब रही थी। जबकि 2013 में इन्हीं 87 सीटों में भाजपा ने 59 पर अपना परचम लहराया था। आदिवासियों को साधने के तमाम जतन भोपाल के जंबूरी मैदान पर कार्यक्रम में अमित शाह का पूरा फोकस आदिवासी समुदाय पर रहा। इससे पहले भी भाजपा आदिवासियों का ध्यान खींचने के लिए कई ऐलान कर चुकी है। जानते हैं इन प्वॉइंट्स में... -भाजपा ने मध्य प्रदेश में मंगूभाई पटेल को राज्यपाल बनाया है। बता दें कि मंगूभाई पटेल आदिवासी समुदाय से ही आते हैं।  -इसके अलावा टंट्या भील के जन्मदिवस पर भव्य कार्यक्रम का आयोजन करके आदिवासी समुदाय को संदेश देने की कोशिश की गई थी।  -भोपाल में हबीबगंज स्टेशन का नाम बदलकर रानी कमलापति के नाम पर किया गया। इसके उद्घाटन समारोह में पीएम मोदी खुद शामिल हुए थे।  -मध्य प्रदेश सरकार ने आदिवासी इलाकों में राशन आपके द्वारा नाम की योजना भी शुरू की है। इसका मकसद भी आदिवासी वोटरों को लुभाना ही है।  -इसके अलावा राज्य में पेसा एक्ट लागू करना, छिंदवाड़ा यूनवर्सिटी का नाम राजा शंकर शाह के नाम पर करना आदि को भी इसी से जोड़कर देखा जा रहा। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"इफ्तार के बहाने बदलेगी बिहार की सियासत? RJD के इफ्तार में शामिल हुए नीतीश कुमार, तेजस्वी ने की सीएम की अगवानी","पूर्व मुख्यमंत्री राबड़ी देवी के आवास पर आयोजित इफ्तार पार्टी में मुख्यमंत्री नीतीश कुमार भी शामिल हुए। विधानसभा में नेता प्रतिपक्ष तेजस्वी यादव ने उनकी अगवानी की। लालू परिवार के किसी कार्यक्रम में नीतीश कुमार चार साल बाद शामिल हुए हैं। इससे पहले वह तेजप्रताप यादव की शादी समारोह में गए थे। राबड़ी आवास 10, सर्कुलर रोड में शुक्रवार को आयोजित इफ्तार पार्टी में भाजपा, कांग्रेस और वामदलों के नेताओं ने भी शिरकत की। इफ्तार में शामिल होने वाले प्रमुख नेताओं में सभापति अवधेश नारायण सिंह, उद्योग मंत्री सैयद शाहनवाज हुसैन, लोजपा (रामविलास) प्रमुख चिराग पासवान, वरिष्ठ राजद नेता अब्दुल बारी सिद्दीकी, शिवानंद तिवारी, जगदानंद सिंह और कांग्रेस प्रदेश अध्यक्ष मदन मोहन झा थे। शुक्रवार को ही लालू प्रसाद को जमानत मिलने से इफ्तार पार्टी की खुशी और बढ़ गई। तेजस्वी यादव ने कहा कि दुआ काम आई। इफ्तार खत्म होते ही नमाज शुरू हुआ तो नीतीश कुमार के साथ तेजस्वी यादव ने रोजेदारों के बीच जाकर नमाज की रस्म भी अता की। विधायक तेजप्रताप यादव और सांसद मीसा भारती भी राबड़ी देवी के साथ आगंतुक नेताओं के स्वागत में लगे रहे। इससे पूर्व अजान के ठीक पहले मुख्यमंत्री के आने की सूचना हुई तो तेजस्वी यादव 10, सर्कुलर रोड के गेट तक पहुंचे। मुख्यमंत्री को साथ लेकर वह मुख्य आवास और कार्यालय भवन के बीच बने पंडाल तक आए। मुख्यमंत्री के पहुंचते ही कार्यकर्ताओं ने नीतीश-तेजस्वी का नारा लगाना शुरू कर दिया। इफ्तार शुरू होते ही भोला यादव और शक्ति सिंह यादव ने व्यवस्था की कमान संभाल ली। उधर, विधायक रणविजय साहू, चितरंजन गगन, एजाज अहमद, विनोद यादव, साधु पासवान आदि नेता सभी रोजेदार सहित अतिथियों पर नजर रख रहे थे। दो साल बाद राबड़ी देवी के आवास पर दावत-ए- इफ्तार का आयोजन हुआ। बता दें कि वर्ष 2015 में लालू-नीतीश ने मिलकर राज्य में चुनाव लड़ा था और नीतीश के नेतृत्व में सरकार बनी थी। तब तेजस्वी यादव उप मुख्यमंत्री बने थे। हालांकि बाद में अनबन होने के बाद नीतीश कुमार भाजपा के साथ चले गए। उसके पहले नीतीश कुमार का लालू यादव के साथ दही-चुड़ा खाने की तस्वीर सामने आई थी। लालू से अलग होकर भाजपा से मिलने के बाद नीतीश कुमार का राबड़ी आवास में जाना नहीं हुआ था। कई वर्षों के बाद नीतीश कुमार अब इफ्तार के बहाने राबड़ी आवास पहुंचे हैं। ऐसे में सियासी इफ्तार बिहार की राजनीति में कई नए संकेत दे सकते हैं। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
राजस्थान : तीन मंदिरों को गिराने को लेकर भाजपा-कांग्रेस आमने-सामने,"अलवर के राजगढ़ में ढाई सौ से 300 साल पुराने तीन मंदिरों को ध्वस्त (Alwar Temple Demolition) किया गया है. हिंदू संगठनों ने इसकी शिकायत पुलिस को दी है. अब इस मामले में राजनीति शुरू हो गई है. डोटासरा ने भाजपा और आरएसएस पर गलत प्रचार करने का आरोप लगाया है और कहा है कि कांग्रेस मूर्तियों को तोड़ने का काम नहीं करती. जयपुर/उदयपुर : राजस्थान के अलवर में 300 साल पुराने तीन मंदिरों को ध्वस्त करने के मामले में जहां भाजपा ने कांग्रेस सरकार पर मंदिर तोड़ने का आरोप लगाया है. वहीं, भाजपा ने भी प्रदेश सरकार को घेरने में कोई कसर नहीं छोड़ी है. शुक्रवार को भाजपा प्रदेश अध्यक्ष सतीश पूनिया जिला कार्यसमिति की बैठक में शामिल होने के लिए उदयपुर पहुंचे. इस दौरान भाजपा कार्यालय पर मीडिया से बातचीत के दौरान पूनिया ने प्रदेश की गहलोत सरकार पर जमकर हमला (satish poonia targeted the gehlot government) बोला. वहीं, इस मामले में अब किरोड़ी लाल मीणा, भाजपा प्रदेश महामंत्री मदन दिलावर और भाजपा प्रवक्ता राम लाल शर्मा ने भी कांग्रस पर तुष्टीकरण का आरोप लगाते हुए हमला बोला है. सतीश पूनिया ने कहा कि अलवर के राजगढ़ में 300 साल पुराने मंदिर को तोड़ने का मामला सामने आया है. ऐसे में 300 साल पुराने शिव मंदिर पर बुलडोजर चलाया गया. इस पूरे मामले को लेकर अब कांग्रेस पार्टी के नेता अलग-अलग बयानबाजी कर रहे हैं, लेकिन पूरा मामला सामने आने के बाद उन्होंने वहां के भाजपा पदाधिकारियों से जानकारी ली. मामले की जांच के लिए भाजपा का एक डेलिगेशन राजगढ़ भेजा गया है जिसमें सीकर के सांसद सुमेधानंद सरस्वती, पार्टी के प्रदेश उपाध्यक्ष नारायण सिंह देवल और चंद्रकांता मेघवाल व दो अन्य नेता शामिल हैं. टीम इस पूरे मामले की जांच करके 3 दिन में तथ्यात्मक रिपोर्ट पेश की जाएगी. उन्होंने कहा कि जिस तरह से शहरी गौरव पथ को लेकर वहां पर निर्माण चल रहा था लेकिन वह 2013 का मामला है. इसे लेकर कुछ अतिक्रमण टूटे और गौरव पथ कुछ बना भी लेकिन यह समझ में नहीं आया कि 300 वर्ष पुराना भगवान का मंदिर कैसे अतिक्रमण कैसे हो सकता है. हालांकि इससे इतर भी मुझे कुछ जानकारी मिली है. इसकी वीडियो सोशल मीडिया पर भी जारी है. वहीं राजगढ़ के विधायक जोहरी लाल मीणा पार्षदों को धमकाते हुए अपने साथ आने की बात कह रहे हैं. क्योंकि वहां के लोगों ने उनके पुत्र के खिलाफ दुष्कर्म के मामले में ज्ञापन दिया था. ऐसे में वहां की एसडीएम ने इस मामले पर सीधा बयान दिया है कि मास्टर प्लान के तहत यह कार्रवाई की गई है. ऐसे में मंदिर तोड़ने के मामले में साफ है कि यह पूरी कार्रवाई सरकार के इशारे पर की गई है. अलवर में मंदिर ध्वस्तीकरण मामले में किरोड़ी, दिलावर और रामलाल ने लगाया तुष्टीकरण का आरोप अलवर के राजगढ़ में मंदिर तोड़े जाने के मामले में सियासी उबाल जारी है. कांग्रेस इस मामले में पूर्व वसुंधरा राजे सरकार और भाजपा नेताओं को जिम्मेदार ठहरा रही है तो वहीं प्रदेश भाजपा नेता गहलोत सरकार पर तुष्टिकरण का आरोप लगा रही है. भाजपा प्रदेश महामंत्री मदन दिलावर ने राजगढ़ नगर पालिका के भाजपा बोर्ड पर लगाए गए आरोपों को सिरे से नकारा हैं तो वहीं प्रवक्ता रामलाल शर्मा और सांसद किरोड़ी लाल मीना ने इस घटना के लिए कांग्रेस सरकार को जिम्मेदार ठहराया. पढ़ें : 300 साल पुराने शिव मंदिर पर चला बुलडोजर, बीजेपी ने पूछा- यही है कांग्रेस का सेक्युलरिज्म इससे पहले मामले में कांग्रेस के प्रदेश अध्यक्ष गोविंद सिंह डोटासरा ने सामने आकर (politics on rajgarh temple Demolition) कहा कि यह मंदिर तोड़ने का काम को अंजाम देने की कोशिश भाजपा के नगर परिषद अध्यक्ष सतीश दुहारिया ने 8 सितंबर 2021 में बोर्ड मीटिंग में किया है. इसे तोड़ने का प्रयास भाजपा की पूर्ववर्ती वसुंधरा सरकार के समय में भी किया गया था. डोटासरा ने कहा कि इस मामले में भाजपा और आरएसएस के लोग गलत प्रचार कर रहे हैं. वहां नगर पालिका में बोर्ड भाजपा का है. 8 सितंबर 2021 को बोर्ड की बैठक हुई, जिसमें अतिक्रमण हटाने का प्रस्ताव पारित हुआ. डोटासरा ने कहा कि कांग्रेस मूर्तियों के साथ (Govind Dotasra Alleged BJP) छेड़छाड़ करती है, यह बात बिल्कुल गलत है. कांग्रेस को बदनाम करने का हमेशा भाजपा का एजेंडा रहा है, जबकि पूर्ववर्ती भाजपा सरकार के समय भी जयपुर में मंदिर हटाए गए थे. भाजपा और आरएसएस धार्मिक उन्माद फैलाकर वोट बटोरने की कुचेष्टा हमेशा करते हैं. डोटासरा ने कहा कि भाजपा का वहां सर्वसम्मति से बोर्ड है और मंदिर तोड़ने के लिए पूरी तरह भाजपा जिम्मेदार है. हम कभी धार्मिक आस्था के साथ छेड़छाड़ नहीं करते : पीसीसी चीफ ने कहा कि भाजपा और आरएसएस वाले भाई से भाई को लड़ाकर राजनीतिक रोटियां सेंकना चाहते हैं. इनकी कथनी और करनी में अंतर है. ये हमेशा बनावटी बात करते हैं. राजगढ़ की घटना की जिम्मेदारी भाजपा को लेनी चाहिए और माफी मांगनी चाहिए. डोटासरा ने कहा कि जैसे-जैसे चुनाव आएंगे, ये इसी तरह का माहौल बनाएंगे. डोटासरा ने कहा कि मंदिर हटाने का फैसला पूरी तरह नगर पालिका बोर्ड ने लिया और सरकार ने त्वरित एक्शन लिया है. प्राइवेट मंदिर को विधिवत तरह से हटाई गई है, लेकिन दूसरे मंदिर में गर्भगृह सुरक्षित है. मूर्तियों को फिर से स्थापित करवाया जाएगा और किसी भी हालत में प्रदेश में धार्मिक उन्माद नहीं फैलाने दिया जाएग.",politics
"24 अप्रैल को होगी कांग्रेस की महत्वपूर्ण बैठक, करन माहरा इन मुद्दों पर करेंगे मंथन","उत्तराखंड कांग्रेस कमेटी की एक महत्वपूर्ण बैठक 24 अप्रैल को होने जा रही है. जिसमें कांग्रेस के नए प्रदेश अध्यक्ष करन माहरा बैठक की अध्यक्षता करेंगे. बैठक में आगामी चुनावों की तैयारियों को लेकर मंथन भी किया जाएगा. वहीं, माहरा रूठे कांग्रेसियों को मनाने के लिए गढ़वाल का दौरा भी करेंगे. देहरादूनः शनिवार 24 अप्रैल को प्रदेश कांग्रेस की महत्वपूर्ण बैठक होने जा रही है. प्रदेशाध्यक्ष की कमान संभालने के बाद करन माहरा पहली बैठक करने जा रहे हैं. इस बैठक में तमाम जिला अध्यक्षों का नवनियुक्त प्रदेशाध्यक्ष माहरा के साथ परिचय तो होगा ही, साथ ही नगर निगम चुनाव, लोकसभा चुनावों की तैयारी को लेकर भी गहन मंथन किया जाएगा. कांग्रेस प्रदेश प्रवक्ता गरिमा दसौनी (Garima Mehra Dasauni) का कहना है कि करन माहरा (Uttarakhand Congress President Karan Mahara) आजकल अपने गृह जनपद अल्मोड़ा के दौरे पर हैं. जहां वे अपने देवी देवताओं, परिजनों और अपने समर्थकों से आशीर्वाद ले रहे हैं. यह उनका प्रदेश अध्यक्ष बनने के बाद रानीखेत का पहला दौरा है. ः CM धामी के चंपावत से उपचुनाव लड़ने पर कांग्रेस बोली, 'खटीमा की तरह होगा हाल' उन्होंने बताया कि शुक्रवार की देर रात तक करन माहरा देहरादून पहुंचेंगे. इसके बाद 24 अप्रैल को माहरा प्रदेश मुख्यालय में आयोजित होने वाली महत्वपूर्ण बैठक में भाग लेंगे. इस बैठक में सभी जिलों के जिला अध्यक्ष, प्रकोष्ठों के अध्यक्ष व अनुषांगिक संगठन के अध्यक्ष भाग लेंगे. इसमें सभी पदाधिकारियों का पार्टी के नए प्रदेश अध्यक्ष के साथ परिचय होगा. रूठे कांग्रेसियों को मनाने के लिए गढ़वाल का दौरा करेंगे करनः वहीं, बैठक में आने वाले नगर निगम और लोकसभा चुनाव की तैयारियों पर भी चर्चा की जाएगी. बताया जा रहा है कि कुमाऊं दौरे के बाद करन माहरा गढ़वाल के रूठे कांग्रेसियों को भी मनाएंगे. इसके लिए वो 28 अप्रैल को गढ़वाल दौरे पर जा रहे हैं. ऐसी ही विश्वसनीय खबरों के लिए डाउनलोड करें",politics
आम आदमी पार्टी का सरकार पर भ्रष्टाचार का आरोप,"जयपुर, 22 अप्रैल (हि.स.)। आम आदमी पार्टी ने आरोप लगाया है कि प्रदेश में मुख्यमंत्री अशोक गहलोत की सरकार को लग गया है कि वे आगामी विधानसभा चुनाव हार रही है, इसलिए प्रदेश में भ्रष्टाचार को खुली छूट देकर जनता को लूटा जा रहा है।  आम आदमी पार्टी के प्रदेश चुनाव प्रभारी और द्वारका से विधायक विनय मिश्रा ने कहा कि राजस्थान के सरकारी विभागों में व्याप्त भ्रष्टाचार को लेकर राज्यपाल कलराज मिश्र की ओर से दिया गया बयान बेहद गंभीर है। राज्यपाल ने लोकसेवा दिवस के मौके पर आयोजित कार्यक्रम में कहा है कि लोग कहते हैं कि अफसरों को बिना सुविधा शुल्क दिए काम नहीं होते है। फाइलों की पैंडेंसी सीधे तौर पर भ्रष्टाचार को बढ़ावा देने वाली व्यवस्था है। उन्होंने कहा कि राज्यपाल महोदय ने भ्रष्टाचार को लेकर प्रदेश सरकार पर सटीक टिप्पणी की है और इस मामले में राज्यपाल को भी हस्तक्षेप करना चाहिए। उन्होंने कहा कि राजस्थान भ्रष्टाचार का गढ़ बन गया है और नौकरशाही में सरकार का भय पूरी तरह खत्म हो गया है। सरकारी अधिकारी-कर्मचारी खुलेआम कहते नजर आ रहे हैं कि मासिक बंधी नहीं दी तो धंधा चौपट कर देंगे। लगभग सभी सरकारी विभागों में बिना रिश्वत दिए आम लोगों के काम नहीं हो रहे है। मिश्रा ने आरोप लगाया कि गहलोत सरकार प्रदेश में सुशासन देने का जो दावा करती है वह पूरी तरह खोखला है। प्रशासन शहरों के संग, प्रशासन गांवों के संग, फ्री दवा योजना, प्राइवेट स्कूलों पर नियंत्रण के दावे पूरी तरह झूठे है। प्रशासन शहरों के संग अभियान, प्रशासन गांवों के संग अभियान में बिना रिश्वत दिए लोगों के काम नहीं हो रहे है। यहीं वजह है कि सरकार ने पट्टे जारी करने के लिए जो लक्ष्य तय किए हैं वे पूरे नहीं हो पाए । जिस निशुल्क दवा योजना को लेकर बड़े- बड़े दावे कर रही है, उसकी हकीकत किसी भी सरकार की लिस्ट में शामिल किसी भी अस्पताल में जाकर देखे पता चल जाएगी। किसी न किसी बहाने मरीजों को टरका दिया जाता है। जबकि इस योजना में इलाज के लिए प्रीमियम ले रही है। उन्होंने कहा कि भ्रष्टाचारियों के हौंसले इतने बुलंद है कि रिश्वत नहीं देने पर काम अटकाने की खुलेआम धमकियां दे रहे हैं। मैं पूछना चाहता हूं कि प्रदेश में सरकार नाम की कोई चीज भी है या नहीं? आम आदमी पार्टी इस मामले को लेकर गंभीर है और इस मामले में सरकार के खिलाफ जन आंदोलन शुरू करेगी। मिश्रा ने कहा कि आम आदमी पार्टी भ्रष्टाचार के मामले पर जीरो टालरेंस पर कार्य करती है और दिल्ली तथा अब पंजाब इसके सशक्त उदाहरण हैं। दिल्ली में सरकारी विभागों व ठेके आदि में भ्रष्टाचार को खत्म किया गया और पंजाब में हेल्पलाइन लाइन के माध्यम से भ्रष्टाचार खत्म होने की शुरुआत हो चुकी है। पार्टी आगे भी जहा भी शासन में आएगी वहा वहा भ्रष्टाचार के मामले में जीरो टॉलरेंस पर कार्य करेगी और इस धन को जनता के हित में खर्च करेगी। हिन्दुस्थान समाचार/ दिनेश/ ईश्वर",politics
राहुल बनें पीएम पद का चेहरा तो अध्यक्ष गांधी परिवार से इतर हो: पीके ने 'जी-23' नेताओं से कहा था,"(अनवारुल हक) नयी दिल्ली, 22 अप्रैल (भाषा) चुनावी रणनीतिकार प्रशांत किशोर ने हालिया विधानसभा चुनावों से पहले कांग्रेस के 'जी 23' के कुछ नेताओं के साथ मंथन किया था, जिसमें उनकी राय थी कि अगर राहुल गांधी को प्रधानमंत्री पद का चेहरा बनाना है तो फिर गांधी परिवार से इतर किसी व्यक्ति को पार्टी अध्यक्ष की जिम्मेदारी सौंपनी चाहिए।  किशोर पिछले कुछ दिनों में कांग्रेस नेतृत्व और वरिष्ठ नेताओं के साथ कई बैठकें कर चुके हैं और पार्टी में नयी जान फूंकने के लिए अपनी ओर से कई सुझाव भी दिए हैं, जिन पर सोनिया गांधी द्वारा गठित एक समिति विचार कर रही है। सूत्रों का कहना है कि किशोर ने पिछले कुछ महीनों में गांधी परिवार से इतर पार्टी के कई वरिष्ठ नेताओं के साथ बैठकें कीं और इन बैठकों का केंद्रबिंदु कांग्रेस को मजबूत करना और अगले लोकसभा चुनाव में नरेंद्र मोदी को पराजित करने की रणनीति तैयार करना था। सूत्रों के अनुसार, इसी क्रम में उन्होंने कांग्रेस के असंतुष्ट धड़े 'जी 23' के कुछ नेताओं से भी हाल के महीनों में मुलाकात की थी। किशोर के साथ तीन महीने पहले लंबी बैठक करने वाले कांग्रेस के एक वरिष्ठ नेता और 'जी 23' के सदस्य ने नाम न जाहिर करने की शर्त पर 'पीटीआई-भाषा' को बताया, ''पीके मेरे पास आए थे और करीब तीन घंटे बैठे थे। वह बैठक से बहुत खुश थे। उनसे मिलने के बाद मुझे यह लगा कि वह प्रधानमंत्री मोदी को हराना चाहते है और इसको लेकर गंभीर भी हैं।'' उन्होंने कहा, ''मेरी जानकारी के हिसाब से वह 'जी 23' के कुछ और नेताओं तथा कांग्रेस के कई अन्य नेताओं से भी पिछले कुछ महीनों के दौरान मिले हैं।'' कांग्रेस के इस वरिष्ठ नेता ने कहा, ''पीके ने मेरे साथ मुलाकात में कांग्रेस में बदलाव, विपक्षी एकजुटता पर विस्तार से चर्चा की थी। उनका साफ कहना है कि कांग्रेस एवं विपक्ष के मौजूदा स्वरूप के साथ नरेंद्र मोदी जी को पराजित नहीं किया जा सकता।'' उनके मुताबिक, ''पीके का कहना था कि अगर राहुल गांधी को प्रधानमंत्री पद का चेहरा बनाना है तो फिर गांधी परिवार से अलग किसी को अध्यक्ष पद की कमान देनी होगी, दोनों जिम्मेदारी एक ही व्यक्ति नहीं संभाल सकता। उनका कहना था कि यह बात उन्होंने खुद राहुल गांधी से कही थी।'' यह पूछे जाने पर कि क्या किशोर के कांग्रेस में शामिल होने से कांग्रेस के कुछ वरिष्ठ नेता खुद को दरकिनार किए जाने का खतरा महसूस कर रहे हैं तो उन्होंने कहा, ''पार्टी को मजबूत करने के लिए वरिष्ठ और युवा, सबको मिलकर काम करना होगा। किसी ने अगर पार्टी के लिए 30-40 साल तक काम किया है तो उसे अचानक अलग नहीं किया जा सकता।'' इस बीच, बृहस्पतिवार को 80 से अधिक पृष्ठों वाली एक प्रजेंटेशन सामने आई, जिसमें जिसमें गांधी परिवार से अलग अध्यक्ष बनाने का प्रस्ताव दिया गया है। इस पर किशोर ने एक अंग्रेजी दैनिक से बातचीत में कहा, ''यह एक पुरानी बात है। इसका हाल की चर्चा से कोई लेना-देना नहीं है।' इस प्रजेंटेशन में यह सुझाव भी दिया गया है कि कांग्रेस को मजबूत करने के लिए जरूरी है कि नेतृत्व के विषय को हल किया जाए, गठबंधन के मुद्दे को सुलझाया जाए, पार्टी अपने पुराने मूल्यों की ओर लौटे, जमीनी स्तर पर कार्यकर्ताओं की फौज तैयार की जाए और मीडिया की रणनीति के सिस्टम में भी बदलाव किया जाए। हाल ही में कांग्रेस नेतृत्व के समक्ष किशोर ने जो सुझाव रखे उस पर विचार के लिए कांग्रेस की ओर से समिति बनाई गई है। यह समिति जल्द ही अपनी रिपोर्ट कांग्रेस अध्यक्ष सोनिया गांधी को सौंपेगी। इसके बाद किशोर के कांग्रेस में शामिल होने या उनकी आगे की भूमिका पर फैसला होगा। भाषा हक हक दिलीप दिलीप यह खबर ‘भाषा’ न्यूज़ एजेंसी से ‘ऑटो-फीड’ द्वारा ली गई है. इसके कंटेंट के लिए दिप्रिंट जिम्मेदार नहीं है.",politics
"'शिवपाल बीजेपी के साथ आएं अच्छा रहेगा', लखनऊ पहुंचे केंद्रीय मंत्री रामदास आठवले ने कहा- अखिलेश को...","लखनऊ, 22 अप्रैल: केंद्रीय सामाजिक न्याय और अधिकारिता राज्यमंत्री रामदास आठवले शुक्रवार को लखनऊ पहुंचे। यहां उन्होंने प्रेस कॉन्फ्रेंस में मायावती और समाजवादी पार्टी पर जमकर हमला बोला। साथ ही सपा विधायक शिवपाल यादव को बीजेपी में शामिल होने का न्योता तक दे डाला। आठवले ने कहा कि अखिलेश यादव को शिवपाल और आजम छोड़कर जा रहे हैं। जो नेता छोड़ रहे हैं वह हमारे साथ आएं। शिवपाल बीजेपी के साथ आएं अच्छा रहेगा। रामदास आठवले ने कहा - बीएसपी की हालत खराब हो गई है लखनऊ में आयोजित प्रेस कॉन्फ्रेंस में बीजेपी सरकार की उपलब्धियां गिनाते हुए आठवले ने बसपा और सपा पर जमकर हमला बोला। उन्होंने कहा कि मायावती का उत्तर प्रदेश में वजूद खत्म हो गया है। बीएसपी की हालत खराब हो गई। एक सीट बीएसपी ने जीती वह भी मायावती के बजाए अपने दम पर प्रत्याशी ने जीती हैं। मायावती का आज वह सम्मान नहीं बचा अब, जो कभी हुआ करता था। मायावती ने अपनी मूर्तियां लगवाईं। मायावती का वोट परसेंट कम हुआ, अब न के बराबर रह गया। यूपी में रिपब्लिकन पार्टी का 1 करोड़ सदस्य बनाने का लक्ष्य यूपी में लगातार मैं आता रहूंगा। आज तक आपने बहन को देखा अब भाई को देखिए। दलितों की समस्या हम हल करने की कोशिश करेंगे। यूपी में रिपब्लिकन पार्टी का 1 करोड़ सदस्य बनाने का लक्ष्य रखा गया हैं। बीजेपी को मजबूत करने के लिए आरपीआई साथ रहेगी। आजम खान से जेल में मुलाकात के बाद शिवपाल ने दिया बड़ा बयान, जानिए क्यों करेंगे सीएम योगी से मुलाकात ? 'शिवपाल को चाहिए कि भाजपा ज्वॉइन कर लें' आठवले ने कहा कि बीजेपी ने यूपी में हमारी शक्ति कम आंकी थी। इसलिए हम चुनाव नहीं लड़े, लेकिन बीजेपी का समर्थन किया। उम्मीद करते हैं बीजेपी हमे भी आगे चुनाव में साथ रखेगी। यूपी की सत्ता में हमें भी भागीदारी मिलनी चाहिए। महाराष्ट्र में हम बीजेपी के साथ लड़ेंगे और शिवसेना को हटाएंगे। शिवपाल को चाहिए कि भाजपा ज्वॉइन कर लें। source: oneindia.com",politics
अरविंद केजरीवाल को अपने ट्वीट से 'चोट पहुँचाने' के लिए तेजिंदर पाल सिंह बग्गा के खिलाफ SIT का गठन: पंजाब की AAP सरकार ने किया खुलासा,"पंजाब में आम आदमी पार्टी (AAP) के नेतृत्व वाली सरकार ने खुलासा किया है कि भाजपा (BJP) नेता तेजिंदर पाल सिंह बग्गा द्वारा दिए गए ‘भड़काऊ’ बयानों की जाँच के लिए एक विशेष जाँच दल (Special Investigation Team) का गठन किया गया था।  तजिंदर पाल सिंह बग्गा के खिलाफ एफआईआर रद्द करने की याचिका के संबंध में अदालत द्वारा जारी नोटिस पर पंजाब पुलिस ने बुधवार (20 अप्रैल 2022) को पंजाब और हरियाणा उच्च न्यायालय में अपना जवाब दाखिल किया। AAP के नेतृत्व वाली पंजाब सरकार ने खुलासा किया है कि AAP सुप्रीमो अरविंद केजरीवाल के खिलाफ भाजपा नेता द्वारा दिए गए ‘भड़काऊ’ बयानों की जाँच के लिए एक विशेष जाँच दल का गठन किया गया था। बता दें कि 6 अप्रैल को पंजाब और हरियाणा हाईकोर्ट ने बग्गा के खिलाफ जाँच पर रोक लगा दी थी और पंजाब पुलिस को नोटिस जारी किया था। इस पर प्रतिक्रिया देते हुए पंजाब सरकार ने कहा था कि बग्गा के खिलाफ FIR केवल दिल्ली के मुख्यमंत्री अरविंद केजरीवाल को निशाना बनाने वाले उनके एक बयान पर दर्ज नहीं की गई थी, बल्कि ऐसे कई ट्विट्स को लेकर दर्ज की गई थी, जो कथित तौर पर उत्तेजक, झूठे, भड़काऊ, सांप्रदायिक रूप से विभाजनकारी और नुकसान पहुँचाने वाले थे। पंजाब सरकार ने यह भी दावा किया कि बग्गा के खिलाफ FIR इसलिए दर्ज की गई, क्योंकि उन्होंने इस तरह का बयान देकर सुनियोजित अपराधों को अंजाम देने की कोशिश की। AAP के नेतृत्व वाली सरकार ने उच्च न्यायालय के समक्ष यह भी कहा कि उन्हें तेजिंदर पाल बग्गा द्वारा की गई और अधिक आपत्तिजनक टिप्पणियाँ मिली है। पंजाब सरकार के वकील ने यह भी तर्क दिया कि बग्गा के खिलाफ मुस्लिम बहुल मलेरकोटला जिले और सनेता में कश्मीरी हिंदुओं का समर्थन करने वाले पोस्टर पोस्ट करने के लिए दो और शिकायतें दर्ज की गई थीं, इस पोस्टर पर लिखा था, “हिंदू, जिनका खून उबला नहीं है, वह खून नहीं है।” पंजाब सरकार ने तर्क दिया कि पोस्टर 1990 के दशक में कश्मीर घाटी में कश्मीरी हिंदुओं के नरसंहार के जवाब में थे। उन्होंने कहा कि शिकायतकर्ताओं ने आरोप लगाया था कि इस तरह के पोस्टर विभाजनकारी थे और क्षेत्र में सांप्रदायिक तनाव पैदा कर सकते थे। बता दें कि याचिका में बग्गा ने भड़काऊ बयान देने, आपराधिक धमकी देने और विभिन्न समूहों के बीच दुश्मनी को बढ़ावा देने के आरोप में एक अप्रैल को मोहाली पुलिस द्वारा अपने खिलाफ दर्ज FIR को रद्द करने की माँग की थी। जस्टिस एचएस सिद्धू की अदालत में बग्गा की ओर से वरिष्ठ वकील आरएस राय और चेतन मित्तल ने याचिका दायर की थी। तजिंदर पाल बग्गा के खिलाफ शिकायत दर्ज गौरतलब है कि 2 अप्रैल को, भारतीय जनता पार्टी के नेता तेजिंदर पाल सिंह बग्गा ने एक बयान में कहा कि जब वह लखनऊ में थे, पंजाब पुलिस उन्हें गिरफ्तार करने के लिए दिल्ली में उनके घर पहुँची। भाजपा नेता ने आरोप लगाया था कि पंजाब पुलिस दिल्ली पुलिस को उनके राज्य में आने की सूचना देने में विफल रही, जो कानून के खिलाफ है। बग्गा ने आम आदमी पार्टी के नेता और दिल्ली के मुख्यमंत्री अरविंद केजरीवाल को उनके खिलाफ 100 FIR दर्ज करने की चुनौती देते हुए कहा था कि वह तब तक नहीं रुकेंगे जब तक केजरीवाल कश्मीरी हिंदुओं के खिलाफ अपने बयान के लिए माफी नहीं माँगते। पंजाब पुलिस ने साइबर क्राइम पुलिस स्टेशन, मोहाली में दर्ज शिकायत के आधार पर बग्गा के खिलाफ शिकायत दर्ज की थी। यह शिकायत आम आदमी पार्टी के लोकसभा प्रभारी और प्रवक्ता डॉ सनी सिंह अहलूवालिया ने दर्ज कराई थी। अपनी शिकायत में, अहलूवालिया ने आरोप लगाया कि बग्गा और अन्य अज्ञात व्यक्तियों ने 30 मार्च को एक बयान दिया जिसमें उन्होंने अपने फॉलोवर्स को हिंसा करने, बल प्रयोग करने और दिल्ली के सीएम केजरीवाल और अन्य AAP नेताओं को चोट पहुँचाने के लिए उकसाया।",politics
"बीजेपी की तारीफ के बाद हार्दिक पटेल ने दी सफाई, कांग्रेस में ही रहूंगा","पाटीदार नेता और गुजरात कांग्रेस के कार्यकारी अध्यक्ष हार्दिक पटेल पार्टी नेतृत्व से नाखुश हैं. अब उन्होंने प्रदेश कांग्रेस नेतृत्व पर सवाल खड़े करते हुए बागी तेवर अपना लिया है. कांग्रेस से नाराज हार्दिक पटेल ने खुलेआम बीजेपी की सराहना की. उन्होंने कहा कि बीजेपी के पास निर्णय लेने की क्षमता है. इस बयान के बाद यह उम्मीद जताई जा रही है कि हार्दिक पटेल बीजेपी में शामिल हो सकते हैं. हालांकि हार्दिक के मन में क्या चल रहा है, पढ़ें यह रिपोर्ट अहमदाबाद : हार्दिक पटेल पिछले कुछ समय से कांग्रेस आलाकमान से नाराज चल रहे हैं. उनका कहना है कि कांग्रेस का शीर्ष नेतृत्व फैसले लेने में देरी करता है, इस कारण गुजरात में पार्टी की स्थिति कमजोर होती जा रही है. उन्होंने भाजपा के फैसले लेने की क्षमता की सराहना की. हालांकि इस बयान के बाद जब उनके बीजेपी में शामिल होने की चर्चा गरम हुई तो गुजरात कांग्रेस के कार्यवाहक अध्यक्ष हार्दिक पटेल ने सफाई भी दी. उन्होंने कहा कि वह न तो भाजपा में शामिल होंगे और न ही कांग्रेस छोड़ेंगे. कांग्रेस नेता ने कहा कि विपक्ष को हमेशा लोगों की हितों और चिंताओं का ध्यान रखना चाहिए. विपक्ष को जनता के मुद्दों को लिए बोलना पड़ता है. जब विपक्ष कमजोर होता है, तो लोग दूसरे विकल्प तलाशते हैं, इसलिए मैं कहता हूं कि आपको दुश्मन की ताकत को भी स्वीकार करना चाहिए और इसे ध्यान में रखते हुए हमें अपनी रणनीति बनानी होगी. हमें सरकार बनाने का प्रयास करना होगा. हार्दिक पटेल ने साफ किया कि उनके बीजेपी में शामिल होने के कोई संकेत नहीं हैं. कांग्रेस से नाराजगी के सवाल पर हार्दिक ने कहा कि मैंने पार्टी में असंतोष को लेकर शीर्ष नेतृत्व से शिकायत की है. हाईकमान ने यह भी कहा है कि जल्द से जल्द उचित फैसला लिया जाएगा. कांग्रेस में मेरी किसी नेता से व्यक्तिगत शिकायत नहीं है. मैं राज्य के नेतृत्व से संतुष्ट नहीं हूं. कहीं न कहीं राज्य का नेतृत्व कमजोर नजर आ रहा है. हम पार्टी को मजबूत तभी बना सकते हैं, जब हम आपस में बात करें. बीजेपी की तारीफ पर गुजरात कांग्रेस के कार्यवाहक अध्यक्ष ने कहा कि जो भी राजनीतिक दल अच्छा काम करेगा, उसकी तारीफ होनी चाहिए. अन्य दलों की तुलना में भाजपा का राजनीतिक दबदबा अधिक है. यह उनकी तारीफ नहीं है बल्कि सच को स्वीकार करने का पहला कदम है. अगर कांग्रेस गुजरात में एक शक्तिशाली ताकत बनना चाहती है, तो उसे अपनी निर्णय लेने की क्षमता का विस्तार करना होगा. कांग्रेस में निर्णय लेने की क्षमता का अभाव है. हार्दिक पटेल ने कहा कि राज्य की राजनीतिक स्थिति के बारे में कांग्रेस के एक शीर्ष नेता के साथ चर्चा की गई है. आरोप लगाया कि राज्य में कांग्रेस नेतृत्व किसी को काम नहीं करने देता और अगर कोई करता है तो उसे रोका जा रहा है. इस कारण पार्टी के कई पदाधिकारियों ने पार्टी के भविष्य को लेकर चिंता जताई है. पढ़ें : गुजरात कांग्रेस के नेता चाहते हैं कि मैं पार्टी छोड़ दूं: हार्दिक पटेल",politics
"सुशील मोदी के सुर में सुर मिला रहा JDU, बोले संजय झा- 'अनुभवी नेता हैं, उनकी बात पर गौर करेगा NDA'","बोचहां उपचुनाव और विधान परिषद चुनाव (Bihar MLC Election Result) में एनडीए के खराब प्रदर्शन को लेकर सुशील मोदी ने ट्वीट कर एनडीए नेतृत्व को विचार करने की नसीहत दे डाली थी. इसके समर्थन में मंत्री संजय झा नजर आए. उन्होंने कहा कि सुशील मोदी अनुभवी नेता हैं और अगर कुछ इशारा दे रहे हैं तो इस पर एनडीए गंभीरता से जरूर विचार करेगा. पटना: बोचहां विधानसभा उपचुनाव (Bochahan assembly by election) में मिली करारी हार और 24 एमएलसी सीटों के चुनाव में एनडीए के संतोषजनक प्रदर्शन नहीं कर पाने के कारण बीजेपी और जदयू के बीच घमासान मचा है. बिहार के पूर्व उपमुख्यमंत्री और राज्यसभा के सांसद सुशील मोदी (MP Sushil Kumar Modi On Bihar NDA) ने दोनों चुनाव को लेकर सवाल खड़ा किया है. उन्होंने एनडीए में आपसी सामंजस्य की कमी (Coordination Between BJP And JDU) को लेकर सवाल उठाए हैं. सुशील मोदी के इस बयान पर जल संसाधन मंत्री संजय कुमार झा (Water Resources Minister Sanjay Kumar Jha) ने कहा है कि अगर ऐसी कोई बात है तो एनडीए इस पर गंभीरता से विचार करेगा. पढ़ें: अतिपिछड़ा और सवर्ण समाज के एक वर्ग का वोट खिसक जाना अप्रत्याशित : सुशील मोदी बोले संजय झा- 'सुशील मोदी हैं अनुभवी नेता': सुशील मोदी ने कुछ कहा है तो एनडीए करेगी दरअसल सुशील मोदी ने ट्वीट करते हुए कहा था कि 2019 में जिस प्रकार से एनडीए में तालमेल था उस तरह का तालमेल दोनों चुनाव में नहीं दिखा. सुशील मोदी के सवाल पर जदयू मंत्री संजय झा ने कहा उपचुनाव में कई स्थानीय मामले भी होते हैं. जनरल चुनाव में सरकार बनाने की बात होती है. लोगों को पता होता है कि किसे मुख्यमंत्री चुनना है. इतना मैं जरूर कह सकता हूं कि सुशील मोदी जी अनुभवी नेता हैं. ""बिहार के मामले में सुशील मोदी की समझ काफी गहरी और बेहतर है. नीतीश कुमार के साथ उन्होंने लंबे समय तक काम किया है. 2005 से पहले जब सरकार नहीं थी उस समय भी साथ काम करते रहे. अगर उन्होंने कुछ कहा है तो निश्चित रूप से एनडीए में लोग उस चीज को गौर करेंगे. उस बात को देखेंगे कि अगर चुनाव हारे हैं तो उसका क्या कारण है.""- संजय झा, जल संसाधन मंत्री, बिहार 'उपचुनाव में लोकल फैक्टर हावी': मंत्री संजय झा ने कहा कि मैं इस बात को नहीं मानता कि तेजस्वी यादव भारी पड़ रहे हैं. इससे पहले 2 सीटों पर उपचुनाव हुआ था और उसमें हम लोग जीते थे. राजद के राष्ट्रीय अध्यक्ष भी चुनाव प्रचार में गए थे. उपचुनाव में बहुत सारा लोकल फैक्टर भी हावी रहता है. पहले भी उपचुनाव में हम लोग हारे हैं. लेकिन जो मुख्य चुनाव 2010 का हुआ उसमें हम लोग 206 सीट लाए थे. बोचहां में भी लोकल फैक्टर हावी था. लेकिन सुशील मोदी ने जिन कमियों के बारे में बताया है तो निश्चित रूप से एनडीए में उस पर विचार करेगी. अमित शाह के कार्यक्रम में मुख्यमंत्री नीतीश कुमार शामिल होंगे कि नहीं इस सवाल पर संजय झा ने कहा कि यह तो बीजेपी का कार्यक्रम है. क्या है पूरा मामला: पूर्व उपमुख्यमंत्री और राज्यसभा सांसद सुशील कुमार मोदी (Rajya Sabha MP Sushil Kumar Modi) ने भी ट्वीट कर कहा है कि जिस प्रकार से एमएलसी चुनाव और फिर बोचहां विधानसभा उपचुनाव में नुकसान उठाना पड़ा है, एनडीए नेतृत्व को गहन समीक्षा करना चाहिए. सुशील मोदी ने यह कहा था कि 2019 के लोकसभा चुनाव में एनडीए ने पूरी एकजुटता से शानदार प्रदर्शन किया था. वर्ष 2019 के संसदीय चुनाव में एनडीए के घटक दलों ने पूरे तालमेल से एक-दूसरे को जिताने के लिए मेहनत की थी, जिससे हमारा स्ट्राइक रेट अधिकतम था. गठबंधन के खाते में राज्य की 40 में से 39 सीटें आयी थीं, जबकि राजद सभी सीटें हार गया था. बोचहां विधानसभा क्षेत्र की एक-एक पंचायत में एनडीए विधायकों-मंत्रियों ने जनता से सम्पर्क किया था. पूरी ताकत लगायी गई थी. सरकार ने भी सभी वर्गों के विकास के लिए काम किये और सबका विश्वास जीतने की कोशिश की. इसके बाद भी एनडीए के मजबूत जनाधार अतिपिछड़ा वर्ग और सवर्ण समाज के एक वर्ग का वोट खिसक जाना अप्रत्याशित था. इसके पीछे क्या नाराजगी थी, इस पर एनडीए अवश्य मंथन करेगा. पढ़ें: 'NDA को बोचहां का करंट ऐसा लगा कि कोई कुछ बोल नहीं पा रहा' विश्वसनीय खबरों के लिए डाउनलोड करें",politics
कांटी में लालू को जमानत मिलने पर बांटी मिठाई,"कांटी। राजद सुप्रीमो लालू प्रसाद यादव को जमानत मिलने पर प्रखंड के नेताओं व कार्यकर्ताओं ने हर्ष जताया है। मौके पर मिठाई बांटकर कार्यकर्ताओं ने खुशी मनाई। इसमें प्रखंड अध्यक्ष सुरेंद्र राय, युवा नगर अध्यक्ष जितेन्द्र यादव, गजेन्द्र राम, दिवाकर कुमार, अजय राय, सुरेश राम, कमलेश यादव शामिल थे।  For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
मोदी सरकार ने आदिवासी कल्याण के लिए फंड आवंटन बढ़ाया: अमित शाह,"भोपाल: केंद्रीय गृह मंत्री अमित शाह ने शुक्रवार को कहा कि प्रधानमंत्री नरेंद्र मोदी ने सत्ता में आने के बाद आदिवासी समूहों के जनजातीय समूहों के कल्याण के लिए धन में भारी वृद्धि की है।  वह 'वन समिति सम्मेलन' में बोल रहे थे, एक कार्यक्रम जहां तेंदूपत्ता जैसे वन उत्पादों के संग्राहकों को बोनस वितरित किया गया था। ""यह एक गरीब, अनुसूचित जनजाति, दलित और पिछड़ा वर्ग की सरकार है। "" ""कांग्रेस सरकार के समय में, आदिवासी देखभाल के लिए केवल 21,000 करोड़ रुपये आवंटित किए गए थे, लेकिन 2014 में मोदी के सत्ता में आने के बाद, इसे बढ़ाकर 78,000 करोड़ रुपये कर दिया गया था, ""शाह ने कहा। उन्होंने 827 ""वन गांवों"" को ""राजस्व गांवों"" में बदलने के उपलक्ष्य में एक पट्टिका का भी अनावरण किया। क्योंकि वन क्षेत्रों में परियोजनाओं को पूरा करने की सीमाएं हैं, इसलिए यह सुझाव दिया गया था कि इन स्थानों को उनके विकास को सुनिश्चित करने के लिए राजस्व गांवों के रूप में नामित किया जाए। केंद्रीय मंत्री ने इस फैसले को ऐतिहासिक बताते हुए दावा किया कि यह लंबे समय से चली आ रही इच्छा को पूरा करता है। उन्होंने आगे कहा कि मोदी सरकार ने 2022 तक प्रत्येक व्यक्ति के लिए आवास बनाने का संकल्प लिया है। उन्होंने यह भी उल्लेख किया कि मध्य प्रदेश सरकार ने वन समितियों को 20 प्रतिशत बोनस देने का फैसला किया है। अनुसूचित जनजाति मध्य प्रदेश की आबादी का 21 प्रतिशत है। ज्योतिरादित्य सिंधिया, प्रह्लाद पटेल, फग्गन सिंह कुलस्ते और एल मुरुगन के साथ-साथ राज्य के मुख्यमंत्री शिवराज सिंह चौहान, उनके मंत्रिमंडल यी सहयोगियों विजय शाह, भूपेंद्र सिंह, नरोत्तम मिश्रा और विश्वास सारंग, भाजपा महासचिव कैलाश विजयवर्गीय और राज्य भाजपा प्रमुख वी डी शर्मा सहित कई अन्य केंद्रीय मंत्री उपस्थित थे।",politics
चाचा के आरोपों पर भतीजे का CM को पत्र- जांच से दूध का दूध-पानी का पानी करा दें,"पटना. चिराग पासवान ने चाचा पशुपति पारस पर मोकामा में हुए हमले की जांच कराने को लेकर मुख्यमंत्री नीतीश कुमार को पत्र लिखा है. चिराग पासवान ने मुख्यमंत्री नीतीश कुमार से मांग की है कि चाचा भतीजे के मामले में जांच कराकर दूध का दूध पानी का पानी करवा दें. उन्होंने लिखा है कि अगर चिराग दोषी पाए जाते हैं तो उन्हें सजा मिलनी चाहिए. बता दें कि पशुपति पारस ने अपने ऊपर हुए हमले को लेकर चिराग पासवान पर आरोप लगाया है. चिराग पासवान ने तेजस्वी यादव के मुख्यमंत्री नीतीश कुमार को दावते इफ्तार देने पर इसे सियासत से न जोड़ने की गुजारिश की. उन्होंने कहा कि उनके पिता रामविलास भी लालू प्रसाद की इफ्तार पार्टी में शरीक होते थे, ऐसे में तेजस्वी की इफ्तार पार्टी में शामिल होने का कहीं से कोई राजनीतिक मायने न निकाला जाए. इसके साथ ही चिराग पासवान ने एक बार फिर नीतीश कुमार पर निशाना साधा है और उनपर सहूलियत की राजनीति करने का आरोप लगाया. चिराग ने कहा कि यूपी चुनाव के समय विशेष राज्य के दर्जे और जातीय जनगणना कि मांग उठी थी, ये मुद्दे चुनाव के बाद गायब हो गए हैं. इसके साथ ही चिराग पासवान ने दिल्ली के जहांगीरपुर इलाके में चल रहे बुलडोजर पर कहा कि धर्म के चश्मे से चीजें नहीं देखी जातीं और जिसने गलत किया है, वह किसी भी धर्म का अनुयाई नहीं हो सकता. गलत गलत होता है और सही सही होता है.",politics
मुस्लिम महिलाओं ने गृहमंत्री अमित शाह पर बरसाए फूल...कश्मीरी पंडितों ने भी किया स्वागत,"भोपाल: मध्य प्रदेश दौरे पर आए केंद्रीय गृहमंत्री अमित शाह ने भोपाल में रोश शो किया। इस दौरान मुस्लिम महिलाओं ने गृहमंत्री पर फूल बरसाकर स्वागत किया। इस दौरान कश्मीरी पंडितों ने भी अमित शाह के रोड शो पर फूल बरसाए। यह रोड शो लिंक रोड नंबर दो से भाजपा कार्यालय तक 2 किमी लंबा रहा। फ्लावर गन से अमित शाह पर फूल बरसाए गए। बीजेपी ऑफिस पहुंचकर अमित शाह ने राजमाता विजयाराजे सिंधिया, पं दीनदयाल उपाध्याय और कुशाभाऊ ठाकरे की प्रतिमाओं पर फूल माला भेंट की। जंबूरी में मंच से की CM शिवराज की तारीफ केंद्रीय गृहमंत्री ने भोपाल के जंबूरी मैदान में तेंदुपत्ता संग्राहकों के सम्मेलन में सीएम शिवराज सिंह चौहान की तारीफ की। उन्होंने कहा- देश में ऐसा पहली बार है, जब किसी सरकार ने आदिवासियों को जंगल का मालिक बनाया है। शिवराज का यह कदम अनुकरणीय हैं। प्रधानमंत्री नरेंद्र मोदी की जो विचारधारा है, गरीब से गरीब को अधिकार मिले, उस स्वप्न को शिवराज सिंह साकार करने का काम कर रहे हैं। दरअसल, शिवराज सरकार ने जंगलों का मालिक आदिवासियों को बनाने का फैसला लिया है। इससे पहले गृहमंत्री ने राजधानी भोपाल में 48वीं अखिल भारतीय पुलिस विज्ञान कांग्रेस का शुभारंभ किया। इस दौरान केंद्रीय गृहमंत्री ने बड़ी घोषणा करते हुए कहा कि भोपाल में फॉरेंसिक साइंस यूनिवर्सिटी बनाई जाएगी। उन्होंने कहा कि अब अंग्रेजों की डंडा मार पुलिस नहीं चलेगी, अब नॉलेज, सबूत और तर्कपूर्ण पुलिसिंग जरूरी है। पुलिस को अपराधियों से दो कदम आगे रहना है, इसके लिए टेक्नोलॉजी बहुत जरूरी है। कॉन्स्टेबल और हेड कॉन्स्टेबल को भी टेक्नो फ्रेंडली होना होगा।",politics
"नवाब मलिक को लेकर बीजेपी ने उद्धव ठाकरे को घेरा, मंत्री बनाए रखने पर कही यह बात","Maharashtra News: बीजेपी की प्रदेश इकाई के मुख्य प्रवक्ता केशव उपाध्ये ने संवाददाताओं से कहा कि मुख्यमंत्री उद्धव ठाकरे ने नवाब मलिक को कैबिनेट मंत्री के रूप में बनाए रखकर राज्य का अपमान किया है.  भारतीय जनता पार्टी (BJP) ने कहा है कि जेल में रहने के बावजूद महाराष्ट्र में महाविकास आघाडी (MVA) सरकार में नवाब मलिक (Nawab Malik) को मंत्री बनाए रखना राज्य का अपमान है. मलिक को फरवरी में प्रवर्तन निदेशालय (ED) ने भगोड़ा अंडरवर्ल्ड डॉन दाऊद इब्राहिम (Dawood Ibrahim) के सहयोगियों से कथित रूप से संबद्ध एक संपत्ति सौदे को लेकर गिरफ्तार किया था. बीजेपी ने क्या आरोप लगाए हैं नवाब मलिक महाराष्ट्र सरकार में मंत्री और राष्ट्रवादी कांग्रेस पार्टी के नेता है. मलिक की जमानत 15 मार्च को बंबई हाई कोर्ट और सुप्रीम कोर्ट ने शुक्रवार को खारिज कर दी. बीजेपी की प्रदेश इकाई के मुख्य प्रवक्ता केशव उपाध्ये ने संवाददाताओं से कहा, ''मुख्यमंत्री उद्धव ठाकरे ने नवाब मलिक को कैबिनेट मंत्री के रूप में बनाए रखकर राज्य का अपमान किया है. मलिक जेल में हैं और उनकी जमानत याचिका को सुप्रीम कोर्ट ने भी खारिज कर दिया है. जांच एजेंसी ने हजारों पृष्ठों का आरोपपत्र दाखिल किया है.'' उपाध्ये ने कहा, ''पैसे की आपूर्ति कर दाऊद इब्राहिम की गतिविधियों में मदद करने के आरोपों का सामना कर रहे मलिक ने सबसे लंबे समय तक जेल में रहने के बावजूद अपने मंत्री पद को बरकरार रख कर एक रिकॉर्ड बनाया है, जो लोग राज्य की अस्मिता की रक्षा करने का ढिंढोरा पीटते हैं, वे अपने कैबिनेट सहयोगी मलिक के साथ सहज महसूस करते हैं.' /strong> गोवा में 7 लाख के MDMA के साथ मुंबई का रैपर गिरफ्तार, पुलिस को हाथ लगी ये अहम जानकारी Corona Update: गुजरात और महाराष्ट्र में बढ़ रहे कोरोना के मामले, फिर सता रहा लोगों में डर",politics
"पूर्व एमएलसी हरपाल सैनी ने सपा से दिया इस्तीफा, बोले भाजपा छोड़कर की गलती","मेरठ, 22 अप्रैल (हि.स.)। स्वामी प्रसाद मौर्य के साथ सपा में शामिल हुए पूर्व एमएलसी हरपाल सैनी ने शुक्रवार को सपा से भी इस्तीफा दे दिया। इस्तीफा देने के बाद उन्होंने कहा कि सपा में उनका दम घुट रहा था। उन्होंने भाजपा छोड़कर बड़ी गलती कर दी। पूर्व कैबिनेट मंत्री स्वामी प्रसाद मौर्य के साथ मेरठ निवासी पूर्व एमएलसी हरपाल सैनी ने भी भाजपा छोड़कर सपा ज्वाइन की थी। शुक्रवार को पूर्व एमएलसी ने सपा का भी दामन छोड़ने का ऐलान कर दिया। शास्त्रीनगर स्थित अपने आवास पर पत्रकारों से बातचीत में हरपाल सैनी ने अखिलेश यादव को अहंकारी बताया और कहा कि स्वामी प्रसाद मौर्य ठीक से निर्णय नहीं कर पाते हैं और उल्टा-सीधा बोलते हैं। सपा में पिछड़ों का सम्मान नहीं है। इस पार्टी में दम घुट रहा था, इसलिए सपा को छोड़ दिया है। उन्होंने भाजपा छोड़कर गलती की। सपा केवल चापलूसों और दागियों की पार्टी है। हरपाल सैनी ने कहा कि वह अभी किसी पार्टी में नहीं जा रहे हैं। जल्दी ही समाज के लोगों के साथ बैठकर अगला निर्णय लेंगे। रालोद से एमएलसी चुने गए हरपाल सैनी इसके बाद बसपा के टिकट पर सरधना से चुनाव भी लड़ चुके हैं। हिन्दुस्थान समाचार/कुलदीप",politics
"'ऐसा लगा जैसे मैं अमिताभ बच्चन हूं', भारत में भव्य स्वागत से गदगद हुए बोरिस जॉनसन"," Highlights  नई दिल्ली: ब्रिटेन के प्रधानमंत्री बोरिस जॉनस भारत में अपने स्वागत से काफी खुश नजर आए हैं। जॉनसन ने कहा कि अहमदाबाद पहुंचने के बाद उन्हें लगा कि वह अमिताभ बच्चन या सचिन तेंदुलकर हैं, क्योंकि चारों तरफ उनको अपने ही होर्डिंग्स नजर आ रहे थे। नई दिल्ली के हैदराबाद हाउस में प्रधानमंत्री नरेंद्र मोदी के साथ एक जॉइन्ट प्रेस कॉन्फ्रेंस को संबोधित करते हुए उन्होंने कहा कि उनका भारत का 2 दिवसीय दौरा शानदार रहा और वह पहले कंजर्वेटिव प्रधानमंत्री हैं, जिन्होंने अपने खास दोस्त के निमंत्रण पर गुजरात का दौरा किया है, जो कि आधे ब्रिटिश भारतीयों का घर है। 'मेरा एक अद्भुत स्वागत हुआ' भारत में शानदार स्वागत से अभिभूत जॉनसन ने कहा, 'मेरा एक अद्भुत स्वागत हुआ। बिल्कुल अद्भुत।' प्रधानमंत्री मोदी ने प्रेस को संबोधित करते हुए कहा, 'जॉनसन ने भारत-ब्रिटेन संबंधों को मजबूत करने में एक भूमिका निभाई है। 'आजादी का अमृत महोत्सव' के दौरान उनका भारत आना ऐतिहासिक है। प्रधानमंत्री के रूप में भले ही यह उनकी पहली भारत यात्रा है, लेकिन एक पुराने मित्र के रूप में वह भारत को बहुत अच्छे से जानते हैं, समझते हैं। पिछले कई सालों से भारत और ब्रिटेन के संबंधों को मजबूत करने में प्रधानमंत्री जॉनसन की बहुत महžवपूर्ण भूमिका रही है।' 'बूचा पर भारत मजबूती से सामने आया' खालिस्तानी तत्वों के बारे में भारत की चिंताओं पर जॉनसन ने कहा कि ब्रिटेन अपने देश में सक्रिय और किसी दूसरे देश को निशाना बनाने वाले कट्टरपंथी समूहों को बर्दाश्त नहीं करता है। प्रधानमंत्री नरेंद्र मोदी से बातचीत के बाद ब्रिटिश प्रधानमंत्री जॉनसन ने संवाददाताओं से कहा कि हमारी साझेदारी को नए स्तर पर ले जाने की काफी संभावनाएं हैं। यूक्रेन के खिलाफ रूसी हमले पर भारत के रुख पर बोरिस जॉनसन ने कहा कि आपको यह स्वीकार करना होगा कि बूचा में जो हुआ, उसके खिलाफ भारत मजबूती से सामने आया।",politics
"वायरल हुआ राजस्थान के अलवर में 300 साल पुराने मंदिर को तोड़ने वाला वीडियो, लोग बोले- भगवान तुम्हारा नाश करेगा",वीडियो डेस्क। अलवर के राजगढ़ में मास्टर प्लान के नाम पर सड़क चौड़ा करने का मामला राजस्थान में बहुत ज्यादा तूल पकड़ चुका है। भारतीय जनता पार्टी और कांग्रेस सरकार दोनों इस मामले को लेकर एक दूसरे पर आरोप मढ़ रहे हैं। कोई सरकारी दस्तावेजों का सहारा ले रहा है तो कोई आस्था के ऊपर हुई इस चोट को लेकर बयान बाजी कर रहा है। लेकिन इन बयानी तीरों के बीच अब सोशल मीडिया पर वीडियो वायरल हो रहे हैं। इन वायरल वीडियो में लोग मंदिरों पर हुए हमलों को लेकर बातचीत कर रहे हैं। किस तरीके से कार्मिकों ने मर्यादाओं को लांघा इन वीडियो में साफ दिखाई दे रहा है।,politics
"मेघालय के पूर्व मुख्यमंत्री जेम्स ड्रिंगवेल रिंबाई का निधन, तीन दिन का राजकीय शोक","वयोवृद्ध राजनेता और मेघालय के पूर्व मुख्यमंत्री जेम्स ड्रिंगवेल रिंबाई का 88 वर्ष की आयु में निधन हो गया। रिंबाई ने 1982 में चुनावी राजनीति में प्रवेश किया था और भारतीय राष्ट्रीय कांग्रेस के टिकट पर जिरांग निर्वाचन क्षेत्र से मेघालय विधानसभा के सदस्य के रूप में चुने गए। बाद में उन्हें विधान सभा के डिप्टी स्पीकर के रूप में नियुक्त किया गया था। उन्होंने 1993, 1998 और 2003 में राज्य के री-भोई क्षेत्र में जिराग विधानसभा क्षेत्र से विधायक के रूप में लगातार तीन बार जीत हासिल की थी। 1993 में रिंबाई को मेघालय विधानसभा के अध्यक्ष के रूप में चुना गया था। ये भी पढ़ेंः अगले 5 दिनों तक होगी झमाझम बारिश, इन राज्यों के लिए मौसम विभाग ने जारी की चेतावनी अनुभवी राजनेता 15 जून 2006 को सीएम बने और मार्च 2007 तक सेवा की। रिंबाई ने तत्कालीन सत्तारूढ़ कांग्रेस पार्टी के खिलाफ असंतोष के मद्देनजर मौजूदा डीडी लपांग की जगह ली थी। रिंबाई के निधन पर दुख व्यक्त करते हुए मुख्यमंत्री कोनराड संगमा ने कहा, हमारे राज्य के पूर्व मुख्यमंत्री जेडी रिंबाई के निधन के बारे में जानकर दुख हुआ। रिंबाई एक महान राजनेता थे, जिनकी उन्होंने सेवा की थी। हमारे राज्य के विकास में उनके योगदान को हमेशा याद किया जाएगा। उनकी आत्मा को शांति मिले। ये भी पढ़ेंः मेघालय उच्च न्यायालय ने सरकार को रोस्टर प्रणाली शुरू करने के लिए दिया तीन सप्ताह का समय इस बीच, राज्य सरकार ने रिंबाई के सम्मान में 21 से 23 अप्रैल तक तीन दिन के राजकीय शोक की घोषणा की है। एक आधिकारिक आदेश में आज कहा गया, राज्य शोक की अवधि के दौरान, कोई आधिकारिक मनोरंजन नहीं होगा और पूरे राज्य में सभी सरकारी प्रतिष्ठानों पर राष्ट्रीय ध्वज आधा झुका रहेगा। रिंबाई की मृत्यु के बाद राजनीतिक दलों और सामाजिक संगठनों से शोक संदेश आए।",politics
सीएम हारे तो राजनीति से हो गया था मोहभंग: पढ़िए चंपावत सीट छोड़ने वाले गहतोड़ी की भावनाएं जान धामी ने दिया क्या जवाब?,"विस्तार  10 मार्च नहीं, बल्कि 21 अप्रैल को असली जीत हुई है। 10 मार्च को खटीमा के चुनाव का नतीजा आने के बाद एक पल तो उनका राजनीति से मोहभंग हो गया था। लगा कि उन्हें राजनीति ही छोड़ देनी चाहिए। ये भाव हैं चंपावत सीट से दूसरी बार चुनाव जीतने के बाद 21 अप्रैल को विधायक पद से इस्तीफा देने वाले कैलाश गहतोड़ी के। गहतोड़ी कहते हैं कि भाजपा की सेना तो विधानसभा चुनाव दो-तिहाई बहुमत से जीत गई थी, लेकिन सेनापति चुनाव हार गए। इस हार से उन्हें लगा कि गलत हुआ है। तभी उन्होंने 10 मार्च को अपनी सीट मुख्यमंत्री के लिए छोड़ने का मन बनाया। गहतोड़ी ने कहा कि वे राजनीति में जन सेवा के लिए आए। जो करना चाहते थे वह पांच साल में नहीं कर सकते थे, लेकिन सीएम ने चुनाव से पहले आज ही विकास के कई बड़े कामों का एलान कर दिया है। उन्होंने कहा कि गोलज्यू और गोरखनाथ धाम के बाद भाजपा संगठन ने भी मेरी सुन ली। मेरी और मेरी जनता की जीत हुई। अब जिले से मेरा रिश्ता विधायक का नहीं, उससे बढ़ा हो गया है। मैं सेवा करता रहूंगा, अब जिम्मेदारी भी बढ़ गई है।  वहीं मुख्यमंत्री पुष्कर सिंह धामी ने कहा कि वे अभिभूत और भावुक हैं। दो बार के विधायक कैलाश गहतोड़ी के त्याग का कोई जवाब नहीं। विकल्प रहित संकल्प के साथ विकास के मूलमंत्र को आगे बढ़ाते हुए सभी की सहभागिता से प्रदेश को आगे ले जाएंगे। दो विधानसभा सीट वाले चंपावत जिले का सियासी वनवास खत्म हो गया। जुलाई 2009 से इस जिले को प्रदेश मंत्रिमंडल में जगह नहीं मिली थी लेकिन अब चंपावत जिले को मंत्री नहीं, बल्कि कुछ ही महीनों में मुख्यमंत्री मिलने जा रहा है। विधायक कैलाश गहतोड़ी के बृहस्पतिवार को इस्तीफा देने के बाद मुख्यमंत्री पुष्कर सिंह धामी चंपावत सीट से चुनाव लड़ेंगे। इस सीट के समीकरण, कांग्रेस के कमजोर संगठन और प्रदेश की सियासी हवा के आधार पर यह उपचुनाव नतीजों के लिहाज से किसी औपचारिकता से ज्यादा नहीं है। चंपावत जिले के विधायक को प्रदेश सरकार में मार्च 2002 से जुलाई 2009 तक जगह मिली थी। वर्ष 2002 से 2007 तक महेंद्र सिंह माहरा कृषि मंत्री और 2007 से जुलाई 2009 तक बीना महराना महिला सशक्तीकरण एवं बाल विकास राज्यमंत्री रहीं। युवा मुख्यमंत्री हम युवाओं की भी सुनें। ये बात गोरखनाथ दरबार पर आयोजित कार्यक्रम में दो युवाओं ने कही। पिथौरागढ़ से स्नातक कर चुके भूपेश महर और होशियार महर का कहना था कि नियमिति नियुक्ति न निकलने से पढ़ा लिखा बेरोजगार परेशान है। भूपेश कहते हैं कि आठ साल में दो बार पुलिस की भर्ती निकली है। वर्ष 2014 में वे अंडरएज थे और जब दूसरी बार 2022 में भर्ती निकली तो ओवरएज हो गए। ऐसी ही परेशानी होशियार की भी थी। दोनों युवा कहते हैं कि पुष्कर सिंह धामी युवा सीएम हैं, छह माह के पहले कार्यकाल में कुछ अच्छे कदम उठाए हैं। अब वे युवाओं की शिक्षा और पढ़ाई के बाद नौकरी के बारे में सोचे तो नौजवानों की ऊर्जा का ही नहीं, प्रदेश की उत्पादकता भी बढ़ेगी। कहते हैं कि परीक्षा कार्यक्रम निकाला जाए, साथ ही आवेदन पत्र निशुल्क भरा जाए। धर्म, अध्यात्म के बाद अब सियासत के मैदान में भी गोरखनाथ धाम की भूमिका बढ़ गई है। उत्तर प्रदेश में योगी आदित्यनाथ के मार्च 2017 में मुख्यमंत्री बनने के बाद गोरखपुर के गोरखनाथ मठ की राजनीतिक हैसियत भी उसकी धार्मिक ताकत की तरह बढ़ी। महंत योगी आदित्यनाथ मुख्यमंत्री बनने से पहले से ही गोरखनाथ मठ के पीठाधीश्वर हैं। वहीं 21 अप्रैल को पहली बार उत्तराखंड के किसी बड़े नेता के चंपावत जिले के मंच के गोरखनाथ दरबार पहुंचने से इस धाम की भी आध्यात्मिक शक्ति के साथ इसका सियासी रुतबा भी बढ़ा है।",politics
"अमित शाह भोपाल दौरा LIVE: केंद्रीय गृहमंत्री अमित शाह का भोपाल में रोड शो, कश्मीरी पंडितों ने किया स्वागत","भोपालः वन समितियों के सम्मेलन में बोलते हुए सीएम शिवराज ने कहा कि वन ग्रामों को राजस्व ग्रामों में बदलने से प्रगति के नए युग की शुरुआत होगी. जनजातीय भाई बहनों को ग्राम के विकास का अधिकार होगा.इसमें वन विभाग सहयोग करेगा. इससे पहलेकेंद्रीय गृहमंत्री अमित शाह ने मुख्यमंत्री शिवराज सिंह चौहान की जमकर तारीफ की. उन्होंने कहा कि शिवराज सिंह चौहान ने मध्य प्रदेश को बीमारू राज्य से बाहर निकालकर समृद्ध राज्य बनाने में बड़ा योगदान दिया है. बता दें कि केंद्रीय गृह मंत्री अमित शाह आज भोपाल दौरे पर हैं. गृहमंत्री सुबह 10.30 बजे वह भोपाल पहुंचे. जहां सीएम शिवराज, गृहमंत्री नरोत्तम मिश्रा और भाजपा प्रदेश अध्यक्ष वीडी शर्मा ने उनका स्वागत किया. केंद्रीय मंत्री प्रहलाद पटेल भी उनके साथ भोपाल आए हैं. स्टेट हैंगर से अमित शाह सीधे केंद्रीय पुलिस प्रशिक्षण अकादमी पहुंचे. जहां उन्होंने 48वीं अखिल भारतीय पुलिस विज्ञान कांग्रेस में शिरकत की. सीएम शिवराज सिंह चौहान और गृहमंत्री नरोत्तम मिश्रा भी शामिल हुए. सीएपीटी कार्यक्रम के बाद अमित शाह सीएम हाउस पहुंचे, जहां उन्होंने सीएम शिवराज सिंह चौहान के साथ लंच किया. इसके बाद दोनों नेता भोपाल के जंबूरी मैदान में आयोजित होने वाले कार्यक्रम में हिस्सा लेने पहुंचे. शाम में अमित शाह भाजपा प्रदेश कार्यालय जाएंगे और वहां पार्टी पदाधिकारियों, नेताओं और कार्यकर्ताओं के साथ बैठक करेंगे. रात 8 बजे के करीब गृहमंत्री विशेष विमान से दिल्ली रवाना हो जाएंगे.",politics
नेताओं को किसी भी समुदाय के खिलाफ अपमानजनक टिप्पणी नहीं करनी चाहिए: पवार,"पुणे, 22 अप्रैल (भाषा) महाराष्ट्र के उपमुख्यमंत्री अजित पवार ने शुक्रवार को कहा कि राजनीतिक दलों के नेताओं को यह सुनिश्चित करना चाहिए कि वे किसी भी समुदाय के खिलाफ अपमानजनक बयान नहीं दें।  महाराष्ट्र के सांगली जिले में एक भाषण में पार्टी के विधान परिषद सदस्य (एमएलसी) अमोल मितकारी की एक कथित टिप्पणी के संबंध में पूछे गये सवाल के जवाब में पवार ने यह बात कही। मितकारी ने शादियों में हिंदू रीति-रिवाजों का कथित तौर पर उपहास उड़ाने संबंधी एक टिप्पणी की थी। उनकी टिप्पणी हिंदू विवाह के दौरान किये जाने वाले ‘कन्यादान’ रिवाज से संबंधित थी। राष्ट्रवादी कांग्रेस पार्टी के वरिष्ठ नेता पवार ने कहा, ''राजनीतिक नेताओं को, चाहे वे कोई भी दल के हों, यह सुनिश्चित करना चाहिए कि कोई भी समुदाय या वर्ग उनके बयानों से निराश या अपमानित नहीं हो।'' विपक्षी भारतीय जनता पार्टी (भाजपा) ने मितकारी पर एक विशेष समुदाय और हिंदू पुजारियों का उपहास करने का आरोप लगाया है, वहीं राकांपा ने विवादास्पद टिप्पणियों से खुद को दूर रखने की कोशिश की है। महाराष्ट्र में महा विकास आघाडी (एमवीए) सरकार के मंत्रियों के सरकारी धन का उपयोग कर निजी अस्पतालों में कोविड-19 का उपचार कराने संबंधी खबरों पर, पवार ने कहा कि उन्होंने अपनी जेब से बिल का भुगतान किया। उन्होंने कहा, ''यह सवाल उन मंत्रियों से पूछें (जिनके निजी अस्पतालों के बिलों का भुगतान सरकार ने किया था)।'' इस बीच, पुणे में मौजूद भाजपा नेता आशीष शेलार ने राज्य में बिजली संकट के लिए प्रदेश सरकार को जिम्मेदार ठहराया और कहा कि बिजली कटौती के कारण नागरिकों को कठिनाइयों का सामना करना पड़ रहा है। भाषा देवेंद्र अविनाश अविनाश अविनाश यह खबर ‘भाषा’ न्यूज़ एजेंसी से ‘ऑटो-फीड’ द्वारा ली गई है. इसके कंटेंट के लिए दिप्रिंट जिम्मेदार नहीं है.",politics
PM Modi Jammu Visit: पीएम मोदी के जम्मू दौरे से पहले आतंकी हमले पर बड़ा खुलासा,प्रधानमंत्री नरेंद्र मोदी 24 अप्रैल को जम्मू के दौरे पर जाने वाले हैं. पीएम के दौरे से पहले राज्य में आतंकवादी गतिविधियां तेज होती नजर आ रही है. उनके कार्यक्रम की तैयारियां ही पूरी की जा रही थीं कि 2 दिन पहले ही आतंकियों ने बड़े हमले को अंजाम दे दिया. ,politics
चुनाव से ठीक पहले एमसीडी का विलय! आखिर केन्द्र सरकार की मंशा क्या है?,"अगर पड़ोस के स्तर तक आत्मनिर्भरता नहीं है तो फिर स्वराज क्या है? विकेंद्रीकृत शासन के गांधीवादी मॉडल के प्रस्तावक दिल्ली के मुख्यमंत्री अरविंद केजरीवाल (Arvind Kejriwal) ने अपनी आम आदमी पार्टी (Aam Aadmi Party) के नेतृत्व वाली सरकार के माध्यम से स्थानीय अधिकारियों को सत्ता के हस्तांतरण का समर्थन किया है. गोवा से सूरत तक आम आदमी पार्टी ने नगरपालिका चुनावों में जीत हासिल की है और यहां तक कि एक शक्तिशाली केंद्र सरकार के युग के बावजूद भी वह पंचायतों में अपने पैर मजबूत कर रही है. दिल्ली के तीन नगर निगमों को एक में मिलाने वाले अधिनियम को राष्ट्रपति से मंजूरी मिल गई है. लेकिन सबसे बुनियादी सवाल दिल्ली के मुख्यमंत्री अरविंद केजरीवाल ने पूछा है कि भारतीय जनता पार्टी (BJP) को सरकार में रहते हुए लगभग 8 साल हो गए हैं, ऐसा क्यों है कि उन्होंने नगर निगम चुनाव से ठीक पहले ही एमसीडी को एक करने का फैसला लिया? दिल्ली के मुख्यमंत्री अरविंद केजरीवाल ने सवाल पूछा, “अगर उन्हें तीनों नगर निगम निकायों को मिलाना ही था तो उन्होंने इतने सालों में क्यों नहीं किया? एमसीडी चुनावों की तारीखों की घोषणा से ठीक 1 घंटे पहले उन्होंने चुनाव आयोग को क्यों लिखा? जबकि एसईसी कई नोटिसों के माध्यम से नगरपालिका चुनाव कराने की तैयारी कर रहा था, जो दिखाता है कि अप्रैल 2022 में 9 मार्च को इसे आयोजित किया जाना था. जिस दिन दिल्ली के तीन नगर निकाय चुनावों की तारीख की घोषणा होनी थी. दिल्ली के उपराज्यपाल अनिल बैजल से बातचीत के बाद ही इसे टालने का निर्णय लिया गया. शतरंज की राजनीतिक बिसात पर इस वक्त आम आदमी पार्टी बनाम बीजेपी चल रहा है. जहां प्रत्येक चाल प्रतिद्वंदी की अगली चाल को निर्धारित करती है. आम आदमी पार्टी के पास पंजाब में अपने मॉडल को परखने का पहला और बड़ा मौका है, क्योंकि पंजाब एक पूर्ण राज्य है. आम आदमी पार्टी के लिए जीत का रास्ता साफ था जाहिर सी बात है एमसीडी चुनावों के बाद आम आदमी पार्टी और बुलंदियों पर होती, क्योंकि जिस तरह से देश की राजधानी में उसने जन हितैषी, कल्याणकारी योजनाओं के साथ-साथ शिक्षा, स्वास्थ्य, बिजली, पानी मॉडल को इतनी बड़ी संख्या में सफलतापूर्वक लागू किया है, यह बड़ी बात है. इसके अलावा दिल्ली के उप मुख्यमंत्री मनीष सिसोदिया ने दिल्ली के सरकारी स्कूलों को इतना बेहतरीन बनाया है कि उसने एमसीडी के प्राथमिक स्कूलों को पीछे छोड़ दिया है. वहीं सत्येंद्र जैन के मोहल्ला क्लीनिकों ने भी एमसीडी डिस्पेंसरियों को काफी पीछे छोड़ दिया है. यह आप के तेजी से काम करने और एमसीडी की अक्षमता के बीच की लड़ाई है. 2021 में हुए उप चुनाव में आम आदमी पार्टी ने रोहिणी और शालीमार बाग में सेक्टर 23 सेक्टर 24 में पैठ बनाई. हालांकि ऐतिहासिक रूप से विश्वास नगर और पड़पड़गंज जैसे शहरी कृत निर्वाचन क्षेत्रों में बीजेपी को वोट मिला. लेकिन एमसीडी के कुशासन को देखते हुए उपचुनाव में आप को प्रचंड बहुमत मिला. आम आदमी पार्टी के लिए जीत का रास्ता साफ था. लेकिन जिस तरह से तीनों नगर निकायों को एक करने की बात आई और उस पर कानून बना, उसने बाजी पलट दी. आप बहुत तेजी से नगर निकायों पर अपना नियंत्रण बना रही है बीजेपी के इस कदम को ऐसे देखा जा रहा है कि केंद्र सरकार दिल्ली सरकार पर नजर रखने के लिए नगर पालिका में अपना एक शक्तिशाली मेयर नियुक्त करना चाहती है. राष्ट्रीय राजधानी क्षेत्र दिल्ली (संशोधन) अधिनियम 2021 को अधिसूचित करने के बाद दिल्ली के लेफ्टिनेंट गवर्नर अनिल बैजल अब इस केंद्र शासित प्रदेश में सरकार के बराबर हैं. अगर यह सच में बीजेपी के नेतृत्व वाली केंद्र सरकार की एक राजनीतिक चाल है तो उसके पीछे के कारण भी स्पष्ट रूप से परिभाषित किए जाने चाहिए. दरअसल बीजेपी दिल्ली में आम आदमी पार्टी की बढ़ती पकड़ और शक्ति को देखकर भयभीत है, क्योंकि आप बहुत तेजी से नगर निकायों पर अपना नियंत्रण बना रही है. बड़ा सवाल यह है कि क्या सुशासन की भावना से नगर निकायों को अपनी राजनीतिक प्राथमिकताओं की आवश्यकता है? भगवा पार्टी की दिल्ली इकाई पहले से ही केंद्र की सत्ता में मौजूद बीजेपी के लिए बड़ी शर्मिंदगी की वजह रही है. इस बिल के समय और चुनाव में देरी की वजह से वह आसानी से हार सकते हैं. इसे केवल आम आदमी पार्टी के विकास को रोकने के लिए एक हताश प्रयास की तरह देखा जा सकता है. आम आदमी पार्टी अब लंबे समय तक दौड़ में अकेले रहेगी. (लेखिका दिल्ली विधानसभा की पॉलिसी फेलो हैं,आर्टिकल में व्यक्त विचार लेखिका के निजी हैं.)",politics
"प्रशांत किशोर ने बताया कांग्रेस की त्रिमूर्ति का रोल, क्या अध्यक्ष पद पर होगा कोई और?","नई दिल्ली, यूपी, पंजाब, उत्तराखंड समेत 5 राज्यों में करारी शिकस्त मिलने के बाद से कांग्रेस एक बार फिर प्रशांत किशोर को साथ लाने की कोशिश में लगी है, इसी कड़ी में अब तक आलाकमान और प्रशांत किशोर की कई मुलाकातें हो चुकी हैं. इसी दौरान प्रशांत किशोर की ओर से कांग्रेस के पुनरुत्थान के लिए कई सुझाव दिए गए हैं. इनमें से ही एक सुझाव यह भी है कि गांधी परिवार की त्रिमूर्ति कहे जाने वाले सोनिया गांधी, प्रियंका गांधी और राहुल गांधी में से कोई भी नेता पार्टी के अध्यक्ष पद पर न हो. प्रशांत किशोर का मानना है कि कांग्रेस की त्रिमूर्ति के अलावा परिवार से बाहर के किसी नेता को अध्यक्ष पद की ज़िम्मेदारी दी जाए. ऐसे में अहम सवाल यह है कि फिर गांधी परिवार के त्रिमूर्ति कहे जाने वाले ये नेता क्या जिम्मेदारी संभालेंगे. प्रशांत किशोर ने दिया ये सुझाव खबरों की मानें तो प्रशांत किशोर ने सुझाव दिया है कि सोनिया गांधी यूपीएम की चेयरमैन रहें, इसके अलावा राहुल गांधी संसदीय बोर्ड के नेता बनें और प्रियंका गांधी को महासचिव कॉर्डिनेशन की जिम्मेदारी दी जाए, इसके अलावा उन्होंने सुझाव दिया कि पार्टी को गठबंधन की राजनीति पूरे जोश से करनी चाहिए. उनका कहना है कि कांग्रेस को फिलहाल पूर्व और दक्षिण की 200 सीटों पर ध्यान केंद्रित करना चाहिए क्योंकि इन सीटों पर भाजपा का बहुत ज्यादा प्रभाव नहीं है. यही नहीं, प्रशांत किशोर ने कांग्रेस को वैचारिक जमीन पर वापसी करने का भी सुझाव दिया है. पीके का कहना है कि कांग्रेस को एक लोकतांत्रिक दल के रूप में काम करना चाहिए. इसके अलावा पार्टी को जनता को यह बताना होगा कि वह वंशवाद और भ्रष्टाचार से अलग है. इधर प्रशांत किशोर ने कांग्रेस नेताओं को 52 स्लाइड का एक फुल पावर प्रेसेंटेशन दिया था, जिसमें 18 स्लाइड कांग्रेस की कम्युनिकेशन स्ट्रेटजी से जुड़ी थीं, वहीं, 10 स्लाइड में ये बताया गया था कि किन राज्यों से पार्टी की सीटें बढ़ सकती हैं. जबकि, 4 स्लाइडों में यह भी बताया कि किन राज्यों में पार्टी को जल्द से जल्द मजबूत होने की ज़रूरत है. 5 स्लाइड्स ऐसी भी थीं जहां प्रशांत किशोर ने 4-5 राज्यों में गठबंधन बनाने की बात कही थी, वहीं, आखिरी कुछ स्लाइड्स पार्टी के छवि निर्माण से जुड़े हुए थे. ब्रिटिश प्रधानमंत्री का भारत दौरा: बोरिस जॉनसन ने की प्रधानमंत्री मोदी से मुलाकात, कई समझौतों पर हुए हस्ताक्षर",politics
"जनजाति वर्ग के लिए गृहमंत्री अमित शाह की सौगात, जंबूरी मैदान में उमड़ा जनसैलाब","भोपाल, 22 अप्रैल। देश के गृहमंत्री अमित शाह शुक्रवार को भोपाल दौरे पर है इसी दौरान वह वन विभाग के द्वारा आयोजित किए गए कार्यक्रम में जंबूरी मैदान में शामिल हुए है। और इस कार्यक्रम के दौरान उन्होंने तेंदूपत्ता संग्रहण करने वाले समितियों के लाभांश की निधि उन्हें वितरित की है और जो गांव वन गांव थे उन्हें राजस्व गांव में एक क्लिक में परिवर्तित किया है। इसके बाद गृहमंत्री अमित शाह ने उद्बोधन में कहा वर्ष 2014 से केंद्र की भाजपा सरकार मोदी जी के नेतत्व में गरीबों के हित में काम कर रही है। वन समितियों के सम्मेलन में अमित शाह ने कहा भारतीय जनता पार्टी की सरकार गरीबो की सरकार है और गरीबो के कल्याण की सरकार है। जब मैं जबलपुर आया था उस दौरान सीएम शिवराज सिंह चौहान ने जबलपुर में आयोजित सम्मेलन में जनजातियों के लिए 17 घोषणाएं की थी, तब मैंने उनसे पूछा था की घोषणाएं तो कर दी गई है अभी इन्हें अमल में भी लाना है वह दिन आज आ गया जब घोषणाएं अमल में आ गई है कुछ घोषणाएं पहले ही अमल में आ गई थी और बची हुई घोषणा आज से अमल में आ जाएगी। उस पर काम शुरू हो गया है।पहली बार जंगल मे हुई कमाई का हिस्सा वन समिति को मिलेगा। सीएम शिवराज सरकार ने बीमारू राज्य को विकसित राज्य बनाया है। आदिवासियों को सम्रद्ध बनाने काम सरकार कर रही है गरीब को रोटी और रोजगार देने का काम कर रही है। भाजपा सरकार 2022 से पहले हर गरीब का अपना मकान का संकल्प लिया है,आज का दिन मध्यप्रदेश के साथ आदिवासियों के लिए ऐतिहासिक दिन है। केंद्र ने आदिवासियों के लिए 78 हजार करोड़ खर्च किये है तेंदूपत्ता संग्रहको को लेकर बड़ी घोषणा प्रति 100 गड्डी के लिए 250 की जगह 300 रुपये मिलेंगे पहली बार मध्यप्रदेश सरकार ने आदिवासियों को जंगल का मालिक बनाया है। केंद्रीय गृह मंत्री अमित शाह ने केंद्रीय पुलिस प्रशिक्षण अकादमी, भोपाल में '48वीं अखिल भारतीय पुलिस विज्ञान कांग्रेस' के उद्घाटन कार्यक्रम को संबोधित करते हुए कहा कि हम एक बहुत ही कठिन काल से गुजरे हैं। सदी की सबसे भीषण जानलेवा बीमारी का सामना देश ने किया है। दुनिया में लाखों लोग मृत्यु की शरण हुए हैं। कोरोना के समय में देशभर में लगभग 4 लाख से अधिक पुलिस कर्मी संक्रमित हुए, 27 सौ से ज्यादा की मृत्यु भी हुई। केंद्रीय गृह मंत्री शाह ने कहा कि इस कालखंड के दौरान देश की पुलिस का एक अलग चेहरा देश की जनता के सामने आया। मैं देशभर के पुलिसबल को अभिनंदन देना चाहता हूं, जहां भी जाते हैं पुलिस की कार्रवाई की पूरी-पूरी प्रशंसा होती है। केंद्रीय गृह मंत्री अमित शाह ने कहा कि सभी बलों ने देश की जनता के सामने मानवीय चेहरा प्रस्तुत किया है। मैं कोरोना काल में अपनी ड्यूटी करते-करते जान गवां चुके सभी को श्रद्धांजलि देना चाहता हूं। - जहांगीरपुरी हिंसा: अमित शाह ने दिल्ली पुलिस को दोषियों को शख्‍त सजा देने के दिए निर्देश,ता‍की ना हो ऐसी घटनाएं source: oneindia.com",politics
"दिल्ली के डिप्टी CM मनीष सिसोदिया ने भाजपा पर लगाया गंभीर आरोप, AAP विधायकों को लिखा पत्र","दिल्ली की केजरीवाल सरकार में उपमुख्यमंत्री मनीष सिसोदिया ने विपक्षी दल भारतीय जनता पार्टी (भाजपा) पर एक बार फिर जोरदार हमले बोला है। दिल्ली में बुल्डोजर पर जमकर सियासत हो रही है। मनीष सिसोदिया ने भाजपा पर एक गंभीर आरोप लगाया है, सिसोदिया के मुताबिक, भाजपा के गुंडे लोगों को घरों में जाकर धमका रही है कि यदि इतने पैसा नहीं दोगे तो घर पर बुल्डोजर चलवा देंगे। सिसोदिया ने अपने सभी विधायकों को पत्र लिख अपील की साथ ही दिल्ली के उपमुख्यमंत्री मनीष सिसोदिया ने अपने सभी विधायकों को पत्र लिख अपील की है कि, लोगों के साथ जाकर खड़े हों और बताओ कि पार्टी उनके साथ है। वहीं इन लोगों के खिलाफ शिकायत मिलने पर इन्हें पकड़ पुलिस को सौंपा जाए। वहीं पार्टी, भाजपा की इस गुंडई की कड़ी निंदा करती है। इस किस्म की खुलेआम गुंडागर्दी दिल्ली की जनता कभी बर्दास्त नहीं करेगी। मनीष सिसोदिया ने अपने पत्र में कहा है कि, हमारे पास कई लोगों से शिकायतें आ रही हैं कि भाजपा के लोग अब दिल्ली में घरों, दुकानों पर जाकर आम लोगों को धमकी दे रहे हैं कि अगर इतने पैसे नहीं दोगे तो तुम्हारे घर पर बुल्डोजर चलवा देंगे, मुझे मेरे विधानसभा क्षेत्र पटपड़गंज की सोसाइटीज से शिकायत आई हैं, लोग बहुत डरे हुए हैं भाजपा की गुंडई को देखते हुए भय से आगे आने में डर रहे हैं कि कहीं वास्तव में वो इनके घर दुकान न तुड़वा दें। दुकान मालिकों-मकान मालिकों को भाजपा के गुंडे तरह-तरह की धमकियां दे रहे मुझे पता चला है कि नगर निगम में जाते-जाते भारतीय जनता पार्टी ने तय किया है कि जितना पैसा जा सकता है कमा लें, इसलिए अब दुकान मालिकों-मकान मालिकों को भारतीय जनता पार्टी के गुंडे तरह-तरह की धमकियां दे रहे हैं उन्हें ब्लैकमेल कर रहे हैं। पत्र में सिसोदिया ने इस बात का भी जिक्र किया है कि, इनके लिए दिल्ली में बने किसी भी मकान या दुकान में कोई सामान्य सी कमी निकलना मुश्किल नहीं है। लगभग सभी घरों में छोटी-मोटी कमी तो नगर निगम वाले निकाल ही लेंगे वो चाहे किसी छज्जे के साइज के बारे में हो, बालकनी कवर करने की बात हो, एक्स्ट्रा कमरा बनाने की या दुकान में किए गए किसी काम के बारे में। भाजपा बुलडोजर की धमकी देकर पूरी दिल्ली में उगाही शुरू कर दी है।",politics
"चंपावत उप चुनाव पर यशपाल आर्य का बयान, कहा- जंग के मैदान में चलेगा पता कितने पानी में हैं CM धामी","विधायक कैलाश गहतोड़ी के इस्तीफे के बाद साफ हो गया है कि सीएम धामी चंपावत सीट से उप चुनाव लड़ने जा रहे हैं. ऐसे में कांग्रेस ने चुनाव जीतने के लिए अपने पत्ते बिछाने शुरू कर दिए हैं. नेता प्रतिपक्ष यशपाल आर्य का कहना है कि चंपावत उप चुनाव जीतने के लिए कांग्रेस प्रभारी के नेतृत्व में बूथ स्तर पर कार्यकर्ताओं की टीम तैयार की जाएगी. हल्द्वानी: चंपावत विधानसभा सीट से विधायक कैलाश गहतोड़ी के इस्तीफे के बाद चंपावत में उप चुनाव (Champawat by election) की सरगर्मियां तेज हो गई हैं. सीएम पुष्कर सिंह धामी (CM Pushkar Singh Dhami) चंपावत सीट से उप चुनाव लड़ने जा रहे हैं. उधर, कांग्रेस सीएम को टक्कर देने के लिए ऐसे प्रत्याशी की तलाश कर रही है जो मुख्यमंत्री को हरा सके. इस पर नेता प्रतिपक्ष यशपाल आर्य (Leader of Opposition Yashpal Arya) का कहना है कि चंपावत उप चुनाव में कांग्रेस प्रत्याशी का नाम तय होना अभी बाकी है. कांग्रेस हाईकमान की बैठक में नाम पर फैसला लिया जाएगा. उन्होंने कहा कि चंपावत उप चुनाव को कांग्रेस एकजुटता और पूरी मजबूती के साथ लड़ेगी. कांग्रेस इस उप चुनाव में भाजपा सरकार की हकीकत को जनता के सामने रखेगी. उन्होंने कहा कि सीएम को जंग के मैदान में आने दो, उसके बाद पता चलेगा कि वह कितने पानी में हैं. यशपाल आर्य ने कहा कि चंपावत उप चुनाव जीतने के लिए कांग्रेस प्रभारी के नेतृत्व में बूथ स्तर पर कार्यकर्ताओं की टीम तैयार की जाएगी और सभी एकजुटता के साथ कांग्रेस प्रत्याशी को चुनाव लड़ाएंगे. कांग्रेस का एक ही लक्ष्य है कि चंपावत उप चुनाव को हर हाल में जीता जाए. नेता प्रतिपक्ष ने कहा कि उप चुनाव के दौरान चंपावत की जनता को प्रदेश सरकार की पिछली और वर्तमान कार्यकाल की नाकामियों को बताया जाएगा. उनको उम्मीद है कि वहां की जनता इस सरकार को उप चुनाव में करारा जवाब देगी. चंपावत से विधायक कैलाश गहतोड़ी (Kailash Gehtodi resigns from post of MLA) ने इस्तीफा विधानसभा अध्यक्ष को सौंप दिया है. कैलाश गहतोड़ी के इस्तीफे के तुरंत बाद मुख्यमंत्री पुष्कर सिंह धामी चंपावत रवाना हुए. ऐसा इसीलिए क्योंकि सीएम धामी कोई भी समय गंवाए बगैर ही उप चुनाव की तैयारी में जुट गए हैं.",politics
"स्वागत से गदगद ब्रिटिश पीएम बारिस जानसन बोले, ऐसा लग रहा है कि मानो मैं अमिताभ बच्चन या सचिन तेंदुलकर हूं","जब से देश में केंद्र की मोदी सरकार बनी है तब से कूटनीति का केंद्र दिल्ली की बजाया अब गुजरात बनता जा रहा है। ऐसा इस लिए की ज्यादातर विदेशी मंत्री और मेहमान पहले दिल्ली में ही बुलाए जाते थे लेकिन अब वे सब दिल्ली को छोड़कर गुजरात में बुलाए जा रहे हैं। हाल ही में ब्रिटिश पीएम बारिस जानसन को भी दिल्ली की बजाय गुजरात में बुलाया गया है। आइए जानते हैं कि इसके पीछे क्या वजह हो सकती है। इंडिया न्यूज, नई दिल्ली। ब्रिटिश के प्रधानमंत्री बारिस जानसन इन दिनों भारत दौरे पर आए हुए हैं। गुजरात में उनका काफी भव्य स्वागत किया गया है। अपनी मेहमानबाजी से वे काफी खुश दिखाई दे रहे थे। वीरवार को वे अहमदाबाद के एयरपोर्ट पर उतरे और यहीं से उनके स्वागत का सिलिसला शुरू हो गया। अपने स्वागत को देखकर उन्होंने कहा कि गुजरात में उनका ऐसा स्वागत हुआ मानो वह अमिताभ बच्चन या सचिन तेंदुलकर हों। इससे पहले, गांधीनगर में वैश्विक आयुष निवेश एवं नवोन्मेष शिखर सम्मेलन के उद्घाटन समारोह में प्रधानमंत्री मोदी ने विश्व स्वास्थ्य संगठन प्रमुख डा. टेड्रोस अदनोम गिब्रियेसस की इतनी तारीफ की कि वो फूले नहीं समा रहे थे। पीएम मोदी ने उन्हें तुलसी भाई का नाम भी दिया और वो गदगद हो उठे। प्रधानमंत्री बनने से पहले 14 साल तक गुजरात के मुख्यमंत्री रहे थे मोदी इससे पहले की सरकारों के कार्यकाल के दौरान भारत आने वाले राष्ट्र प्रमुख या सरकार के शीर्ष नेता सीधे नई दिल्ली आया करते थे। अगर कोई विदेशी मेहमान अन्य जगह भी जाने की इच्छा जताते तो उनकी यात्रा की व्यवस्था भारत सरकार किया करती थी। लेकिन आम तौर पर वो सीधे दिल्ली आकर प्रधानमंत्री से बातचीत और राष्ट्रपति से मुलाकात करते, विभिन्न बैठकों में भाग लेते और फिर अपने देश वापस चले जाते। मोदी सरकार में यह परंपरा बदल गई है। प्रधानमंत्री नरेंद्र मोदी ने विदेशी मेहमानों को नई दिल्ली की बजाय दूसरे शहरों में बुलाना शुरू किया और खासकर उनका जोर गुजरात का अहमदाबाद रहा है। दरअसल, मोदी प्रधानमंत्री बनने से पहले करीब 14 साल तक गुजरात के मुख्यमंत्री रहे थे। गुजरात में किए गए विकास कार्यों की बदौलत ही देशभर में उन्हें विकास पुरुष के रूप में देखा जाने लगा और 2014 के लोकसभा चुनाव में बीजेपी ने प्रधानमंत्री पद के प्रत्याशी के रूप में उनका चेहरा आगे किया तो पार्टी को बंपर जीत मिल गई। गुजरात का विकास दिखाकर विदेशी निवेशकों को आकर्षित करना चाहते हैं मोदी  प्रधानमंत्री मोदी की रणनीति रही है कि विदेशी मेहमानों को गुजरात बुलाकर दिखाया जाए कि उनका नेतृत्व पाने के कारण यह प्रदेश विकास की पटरी पर किस तरह सरपट दौड़ा है। इससे विदेशी मेहमानों को बिना कुछ कहे अहसास करवा दिया जाता है कि मोदी की उनसे क्या अपेक्षाएं होंगी। दरअसल, मोदी सरकार की योजना राज्य सरकारों को अपने दम पर विदेशों से निवेश आकर्षित करने को प्रेरित करने की रही है। इस लिहाज से देखें तो विदेशी मेहमानों को नई दिल्ली की अपेक्षा देश के अन्य शहरों में बुलाना फायदे की रणनीति है, लेकिन दूसरा पक्ष यह है कि 2018 से अब तक कम-से-कम 18 राष्ट्र प्रमुख और सरकार प्रमुख गुजरात ही आए हैं। इनमें चीनी राष्ट्रपति शी जिनपिंग, अमेरिकी राष्ट्रपति डानल्ड ट्रंप, तत्कालीन जापानी प्रधानमंत्री शिंजो आबे, तत्कालीन इजरायली प्रधानमंत्री बेंजामिन नेतन्याहू, पुर्तगाल के प्रधानमंत्री एंटोनियो कोस्टा और अब यूनाइटेड किंगडम के प्रधानमंत्री बारिस जानसन आदि शामिल हैं। वाराणसी में भी बुलाए जाते कई विदेशी मेहमान वहीं यदि गुजरात को छोड़कर अन्य किसी शहर की बात की जाए तो वह हैं वाराणसी। वाराणसी प्रधानमंत्री नरेंद्र मोदी का संसदीय क्षेत्र है। वहां शिंजो आबे के अलावा फ्रांस के राष्ट्रपति इमैनुएल मैक्रों और अब मारिशस के प्रधानमंत्री प्रविंद जुगनाथ समेत कई विदेशी मेहमानों का स्वागत किया गया। खास बात यह है कि प्रधानमंत्री नरेंद्र मोदी गुजरात या फिर वाराणसी के दौरे पर ही विदेशी मेहमानों के साथ रहते हैं। अगर कोई विदेशी मेहमान देश के अन्य शहरों का दौरा करे तो उनके साथ पीएम मोदी को नहीं देखा जाता है। कुछ विदेशी नेता बोध गया गए लेकिन उन्हें प्रधानमंत्री मोदी का साथ नहीं मिला। देश के ज्यादातर राज्य तो विदेशी मेहमानों की आवक से बिल्कुल अछूते ही हैं। हमें Google News पर फॉलो करे- क्लिक करे ! ये भी पढ़ें : Rajya Sabha की 4 सीटों के लिए कवायद शुरू, जुलाई में रिक्त होंगी सीटें ये भी पढ़ें : Kejriwal Congratulates CM Bhagwant Mann: केजरीवाल ने ट्वीट कर सीएम भगवंत मान को दी बधाई Connect With Us : Twitter | Facebook | Youtube The post स्वागत से गदगद ब्रिटिश पीएम बारिस जानसन बोले, ऐसा लग रहा है कि मानो मैं अमिताभ बच्चन या सचिन तेंदुलकर हूं appeared first on India News.",politics
भाजपा नेताओं से भाषण नहीं समाधान चाहती है प्रदेश की जनता : अभिषेक राणा,"ऊना (ब्यूरो): ऊना के भटोली पंचायत में क्रिकेट टूर्नामैंट की ओपनिंग के दौरान प्रदेश कांग्रेस सोशल मीडिया अध्यक्ष व प्रवक्ता अभिषेक राणा ने शिरकत की और युवाओं का उत्साह बढ़ाया। अभिषेक ने कहा कि युवा इस राष्ट्र की रीढ़ हैं इसीलिए हर नागरिक का परम कर्तव्य है कि युवाओं को नशे इत्यादि से दूर कर खेलकूद की तरफ अग्रसर करें। इसमें सरकार को भी महत्वपूर्ण जिम्मेदारी निभानी होगी ताकि युवाओं के लिए अवसर पैदा हों और वह देश और प्रदेश के निर्माण में एक अहम भूमिका निभा सकें। युवाओं को प्रेरित करते हुए अभिषेक राणा ने बेरोजगारी का मुद्दा भी उठाया और कहा कि आज प्रदेश का युवा रोजगार न होने से दर-दर की ठोकरें खा रहा है, दूसरी ओर महंगाई ने प्रदेश में अपने पैर पसार लिए हैं। डीजल-पैट्रोल महंगा होने के साथ-साथ दिनचर्या की सभी चीजें महंगी हो गई हैं, जिससे कि हर वर्ग का बजट बिगड़ गया है। अभिषेक राणा ने जनता की ओर से विडम्बना जाहिर करते हुए कहा कि भाजपा नेता दिल्ली में बैठे हैं और प्रदेश में कभी-कभी दौरा करने आते हैं। भाजपा राष्ट्रीय अध्यक्ष जेपी नड्डा भी हिमाचल प्रदेश का दौरा करने पहुंचे हैं तो उन्हें यह पता होना चाहिए कि जनता भाषण सुनने नहीं बल्कि महंगाई, बेरोजगारी व भ्रष्टाचार इत्यादि जैसी बड़ी समस्याओं का समाधान मांगने आती है। भाजपा के दिग्गज नेता पहले भी हिमाचल प्रदेश में दौरा करने आते रहे हैं लेकिन जब लोग उनसे समाधान मांगने जाते हैं तो उनके हाथ खाली होते हैं। इस सरकार के पास महंगाई, बेरोजगारी से लड़ने का कोई स्पष्ट विजन नहीं है और न ही कोई समाधान है तो ऐसे में हमारा युवा तरक्की कैसे करेगा।",politics
"कांगड़ा में कांग्रेस कमेटी के उपाध्यक्ष समेत सैंकड़ों लोगों ने ज्वाइन की आप, जानिए क्या बोले सत्येंद्र जैन","कांगड़ा (ब्यूरो): हिमाचल प्रदेश में आप का कुनबा लगातार बढ़ता ही जा रहा है। आज कांगड़ा जिले में आप हिमाचल प्रभारी सत्येंद्र जैन की मौजूदगी में जिला उपाध्यक्ष कांग्रेस कमेटी राजकुमार, पूर्व प्रधान पंचायत अश्वनी कुमार और प्रताप चंद समेत सैंकड़ों लोगों ने आम आदमी पार्टी का दामन थामा। आप हिमाचल प्रभारी ने सभी का पार्टी में शामिल होने पर स्वागत किया। उन्होंने कहा कि हिमाचल बदलाव के लिए तैयार है।",politics
सिंडिकेट बैठक से विश्वविद्यालय के विकास को मिलेगी गति : कैप्टन गौतम,"सहरसा,22 अप्रैल (हि.स.)।सिंडिकेट सदस्य कैप्टन गौतम कुमार ने कुलपति को पत्र लिख सीनेट, सिंडिकेट निर्णय के बाद भी अप्रैल माह में निर्धारित मासिक बैठक की पहल नहीं होने पर आक्रोश जताया।  विश्वविद्यालय के सर्वोच्च सदन के औचित्य को नजरअंदाज करने के आरोप लगाने के बाद तुरंत संज्ञान लेते हुए कुलसचिव द्वारा पत्र जारी कर 10 व 17 फ़रवरी को हुई सिंडिकेट बैठक के अनुपालन प्रतिवेदन उपलब्ध कराने व 07 मई को सिंडिकेट की बैठक कराने की सूचना जारी करने पर कैप्टन गौतम ने कुलपति का आभार जताया कि उनके पत्र पर संज्ञान लेते हुए त्वरित कार्रवाई हुई।उन्होने कहा कि नियमित अंतराल पर बैठक होने से बैठक के निर्णयों का अनुपालन समय पर होगा और जब निर्णय तय समय में होंगे तो विश्वविद्यालय को विकास के पटरी पर आने से कोई नहीं रोक सकता । पूर्व के बैठकों में निर्धारित अंतराल से कई गुना अंतराल बाद बैठक होने से कई फैसले अनुपालन भी नहीं होते थे और कई की चर्चा महत्वहीन हो जाती थी। जिससे विश्वविद्यालय को काफी नुकसान होता था। इसी को ध्यान में रख सदन के सदस्यों ने नियमित अंतराल पर बैठक को सख्ती से कराने का एकमत से निर्णय लिया था। सिंडिकेट सदस्य गौतम कुमार ने कहा कि अगर यह फैसला लगातार फंक्शन में रहा तो यकीनन यह पूरे बिहार में अनुकरणीय व विश्वविद्यालय को नई ऊंचाई पर ले जाने वाला फैसला साबित होगा। कैप्टन गौतम कुमार ने विश्वविद्यालय को आगाह भी किया कि फैसलों को तय समय पर सख्ती से अनुपालन का हर हाल में ख्याल हो अन्यथा अनुपालन नहीं होने पर बैठक की निर्धारित तिथि बढ़ाने की नौबत आएगी जो किसी स्तर पर सही नहीं रहेगा। क्योंकि पहले ही निर्धारित समय से एक माह का विलंब हो चुका है। आगामी महीनों में लगातार बैठक और निर्णयों के युद्ध स्तर पर अनुपालन सुनिश्चित करने की भी जरूरत है जिससे पिछले दो सालों में कोरोना से हुई अकल्पनीय क्षति की भरपाई की जा सके।कैप्टन गौतम कुमार ने यह भी कहा कि फैसलों के अनुपालन में कोताही बरतने वालों पर सख्ती बरतने की भी जरूरत है।आगामी बैठक की तिथि आते ही पूर्व के बैठकों के निर्णयों के अनुपालन में तेजी आई है जो स्थिर बनी हुई थी। सिंडिकेट की बैठक विश्वविद्यालय को आगे ले जाने वाला और छात्र,शिक्षक,कर्मचारियों के हितों की रक्षार्थ सुरक्षा कवच जैसा हो इसको लेकर वो सदैव तत्पर रहेंगे। हिन्दुस्थान समाचार/अजय",politics
क्या सियासत की मार है मंदिरों पर बुल्डोज़र का वॉर | Watch Video,"  सियासत और धर्म का कनेक्शन बहुत पुराना है, अक्सर सियासत की मार धर्म को भी झेलनी पड़ती है. ऐसा ही एक मामला अब सामने आया है राजस्थान से, जहां सैकड़ों साल पुराने मंदिरों पर नगरपालिका ने बुल्डोज़र चलवाए हैं. भाजपा और काँग्रेस के बीच की सियासत अब मंदिरों तक पहुँच चुकी है. बीजेपी का दावा है की काँग्रेस की कारवाई गलत है. written by- Ananya",politics
"Gujarat: हार्दिक पटेल बोले-हमें हिंदू होने पर गर्व है, कांग्रेस पर उठाए सवाल; भाजपा की तारीफ की","अहमदाबाद, जागरण संवाददाता। गुजरात विधानसभा चुनाव से पहले प्रदेश कांग्रेस के कार्यकारी अध्यक्ष हार्दिक पटेल ने राम मंदिर व अनुच्छेद 370 के लिए धुर विरोधी भाजपा की प्रशंसा की है। हार्दिक कांग्रेस के राष्ट्रीय व प्रदेश के नेताओं से नाराज चल रहे हैं तथा कांग्रेस की निर्णय क्षमता पर भी लगातार सवाल उठा रहे हैं। कांग्रेस के राष्ट्रीय संगठन महामंत्री केसी वेणुगोपाल से मिलने के बाद फिर हार्दिक ने तेवर दिखाए हैं। हार्दिक ने अपने पिता की बरसी पर 4000 भगवद्गीता भी बांटने की बात कही है। हार्दिक ने कहा है कि हम हिंदू हैं और हिंदू होने पर गर्व है। ‌गुजरात में भारतीय जनता पार्टी (भाजपा) काफी मजबूत है और भाजपा ने अनुच्छेद 370 हटाकर व राम मंदिर का निर्माण कर वादा पूरा किया, जिससे वे भी काफी प्रभावित है। हालांकि हार्दिक पटेल ने साफ कहा है कि उनका भाजपा में शामिल होने का कोई इरादा नहीं है तथा ऐसा उनके दिमाग में भी नहीं आया है। बस इतना कहना चाहते हैं कि अपने विरोधी को कमजोर नहीं मानते हैं तथा उसकी नीतियों का विरोध करने के लिए पूरी ताकत के साथ मैदान में उतरना होगा। यहीं पर आकर हार्दिक का रास्ता कांग्रेस से अलग होता नजर आता है। हार्दिक ने कहा, मैंने अपने सभी राजनीतिक विकल्प खुले रखे हार्दिक कहते हैं कांग्रेस में उन्हें काम करने नहीं दिया जा रहा है, अगर वह जमीन पर काम करना चाहते भी हैं तो उसे रोका जाता है, जो उन्हें पसंद नहीं है। हार्दिक के मुताबिक, मैंने अपने सभी राजनीतिक विकल्प खुले रखें हैं। साथ ही, कहा है कि गुजरात की जनता के हित में उन्हें जो भी फैसला करना पड़ेगा, वह करेंगे। हार्दिक कांग्रेस के साथ मिलकर गुजरात में भाजपा के खिलाफ जमीन तैयार करना चाहते हैं, लेकिन कहीं ना कहीं उनको लगता है कि कांग्रेस पहले की तरह जुझारू नहीं रह गई या प्रदेश के नेता भी नहीं चाहते कि हार्दिक कांग्रेस में सक्रिय रहे और साफ कहें तो उन्हें कांग्रेस में देखना भी नहीं चाहते, हार्दिक को ऐसा लगता है। पिता की बरसी पर हार्दिक कराएंगे सुंदरकांड का पाठ हार्दिक ने पिता भरत भाई पटेल की पहली बरसी पर 28 अप्रैल को अपने गांव वीरमगाम में सुंदरकांड का पाठ कराएंगे। साथ ही, भोजन भी कराएंगे। हार्दिक इस मौके पर 4000 भगवद्गीता भी बांटेंगे। कोरोना के चलते उनके पिता का देहांत हो गया था। हार्दिक को इस बात की भी टीस है कि पिता की मौत के बाद तीसरे की बैठक (बेसना) में कोई बड़ा नेता नहीं आया था। जब कांग्रेस नेताओं से इस बारे में पूछा गया तो उनका कहना था कि उन्होंने फोन पर ही हार्दिक से बात कर अपनी संवेदना जताई है। कोरोना की दूसरी लहर में गुजरात बुरी तरह प्रभावित था तथा इसी समय हार्दिक के पिता का देहांत हुआ था।",politics
"कुलतार सिंह संधवां ने की बाजवा से मुलाकात, दिया ये भरोसा",चंडीगढ़: पंजाब विधानसभा के अध्यक्ष कुलतार सिंह संधवां ने आज प्रतिपक्ष के नेता विधायक प्रताप सिंह बाजवा के साथ मुलाकात कर उन्हें भरोसा दिया कि सत्ता पक्ष के साथ-साथ विरोधी पक्ष के सदस्यों को भी जन हित सम्बन्धी मुद्दों को उठाने के लिए निष्पक्ष और उचित मौका प्रदान किया जाएगा ।  संधवां ने कहा कि लोकतंत्र में विरोधी पक्ष की भूमिका बेहद अहम होती है। उन्होंने उम्मीद जताई कि विरोधी पक्ष के नेता और उनकी पार्टी बड़े सार्वजनिक हितों में जनता से सम्बन्धित मुद्दों पर रचनात्मक बहस करवाने और सत्र को सफलतापूर्वक चलाने में समर्थन देगी। उन्होंने बाजवा संधवां को भरोसा दिया कि वह सदन को सुचारू ढंग से चलाने के लिए पूर्ण सहयोग देंगे। इस मौके पर विधानसभा में कांग्रेस विधायक दल के उप नेता डॉ. राज कुमार चब्बेवाल और पंजाब विधान सभा के सचिव सुरिन्दरपाल सिंह भी उपस्थित थे।,politics
"2018 की गलती नहीं दोहराना चाहती BJP, आदिवासी वोटबैंक पर है पूरा फोकस! जानिए क्यों?","प्रमोद शर्मा/भोपालः केंद्रीय गृहमंत्री अमित शाह आज भोपाल के दौरे पर हैं. यहां वह जहां वन समितियों के सम्मेलन में शिरकत कर रहे हैं, वहीं भाजपा पदाधिकारियों के साथ बैठक भी करेंगे. जंबूरी मैदान में हो रहे सम्मेलन के जरिए जहां आदिवासी वोटबैंक पर सत्ताधारी पार्टी का फोकस है, वहीं पदाधिकारियों के साथ बैठक में संगठन को चमकाने की कवायद भी चल रही है. इसे 2023 चुनाव के नजरिए से बेहद अहम माना जा रहा है. आदिवासियों पर फोकस भोपाल में आयोजित कार्यक्रम के जरिए बीजेपी का फोकस राज्य की करीब 2 करोड़ की आदिवासी जनसंख्या पर है. साल 2018 में आदिवासी वोटबैंक बीजेपी के पास से खिसकककर कांग्रेस के पाले में चला गया था, जिसका असर चुनाव के नतीजों पर पड़ा और राज्य में कांग्रेस की सरकार की वापसी हुई. हालांकि कमलनाथ सरकार 15 माह भी नहीं चल पाई और फिर से बीजेपी सत्ता पर काबिज हो गई. 7 माह में दूसरा दौरा अमित शाह का 7 माह में यह दूसरा एमपी दौरा है. इससे पहले वह सितंबर 2021 में जबलपुर आए थे. जहां वह गोंडवाना साम्राज्य के अमर शहीद राजा शंकर शाह और उनके पुत्र कुंवर रघुनाथ शाह के बलिदान दिवस पर कार्यक्रम में शामिल हुए थे. अमित शाह के दौरे के बाद प्रधानमंत्री नरेंद्र मोदी भी बीते साल नवंबर में भोपाल आए थे. खास बात ये रही कि दोनों नेताओं के दौरों का मुख्य फोकस आदिवासी मतदाताओं पर ही था. अब आज के कार्यक्रम का फोकस भी आदिवासियों पर ही है. हिंदू संगम ने छीनी थी कांग्रेस से सत्ता साल 2000 के आसपास आरएसएस ने राज्य में आदिवासियों और वनवासियों को जोड़ने की शुरुआत की. इसके बाद साल 2002 में झाबुआ में हिंदू संगम कार्यक्रम का आयोजन किया गया. इस कार्यक्रम में दो से ढाई लाख आदिवासी जुटे और पूरा खेल बदल गया. नतीजा ये हुआ कि 10 साल से एमपी की सत्ता पर काबिज दिग्विजय सिंह की सरकार की विदाई हो गई और भाजपा सत्ता में आ गई. इसके बाद 2008-2013 के विधानसभा चुनाव में आदिवासी मतदाता भाजपा के साथ जुड़ा रहा लेकिन 2018 में फिर से यह वोटबैंक बीजेपी से छिटका और नतीजे में भाजपा को सत्ता गंवानी पड़ी. ये है आदिवासी वोटों का गणित मध्य प्रदेश के विभाजन के बाद आदिवासी बहुल सीटों की संख्या 41 थी. 2003 के चुनाव में भाजपा ने इन 41 सीटों में से 37 पर जीत दर्ज की. इस जीत ने शहरी वोटर तक प्रभाव रखने वाली बीजेपी की पकड़ गांव-जंगल में भी बना ली. वहीं कांग्रेस की जड़ें हिल गईं. 2008 के चुनाव में भी भाजपा ने परिसीमन के बाद आदिवासी बहुल 47 सीटों में से 31 पर जीत दर्ज की थी. 2013 में भी यही कहानी रही और भाजपा 47 सीटों में से 31 जीतने में सफल रही. साल 2018 में हालात बदल गए और आदिवासी बहुल 47 सीटों में से बीजेपी के खाते में सिर्फ 16 गईं. एक उपचुनाव में जीत दर्ज करने के बाद यह आंकड़ा 17 हो गया है लेकिन बीजेपी अपने इस छिटके वोटबैंक को वापस पाना चाहती है और 2023 के विधानसभा चुनाव में जीत के लिए आदिवासी वोटबैंक को अपने साथ जोड़ना बेहद जरूरी है. आदिवासी वर्ग को साधने को लिए कई फैसले बीजेपी ने एमपी में आदिवासी वर्ग से आने वाले मंगूभाई पटेल को राज्यपाल बनाया है. इसके जरिए भाजपा आदिवासी वर्ग को संदेश देने की कोशिश कर रही है. साथ ही अमर शहीद रघुनाथ शाह और शंकर शाह के बलिदान दिवस पर बीजेपी ने कई घोषणाएं भी की. राज्य में पेसा एक्ट लागू किया जा रहा है. सामुदायिक वन प्रबंधन का अधिकार दिया जा रहा है. छिंदवाड़ा विश्वविद्यालय का नाम राजा शंकर शाह के नाम पर होगा. जनजातीय इलाकों में सरकार ने राशन आपके द्वार योजना शुरू की है. इतिहास में गुमनाम रह गए नायकों को खोजकर सरकार एक संग्रहालय का निर्माण करा रही है. प्रदेश में जनजातीय नायकों को समर्पित भव्य स्मारकों का निर्माण किया जा रहा है. भगवान बिरसा मुंडा की जयंती को जनजातीय गौरव दिवस के रूप में मनाने का फैसला किया गया है.",politics
"ब्यूरो :::: हार्दिक पटेल के बगावती तेवर, चुनाव से पहले दे सकते हैं झटका","नई दिल्ली विशेष संवाददाता गुजरात विधानसभा चुनाव से पहले कांग्रेस को बड़ा झटका लग सकता है। प्रदेश कांग्रेस के कार्यकारी अध्यक्ष हार्दिक पटेल पार्टी से नाराज हैं। वह पिछले कई दिनों से पार्टी नेतृत्व पर सवाल उठाते हुए सार्वजनिक तौर पर भाजपा की तारीफ कर रहे हैं। ऐसे में माना जा रहा है चुनाव से पहले वह पार्टी का हाथ छोड़ सकते हैं। हार्दिक पटेल ने भाजपा के काम करने के अंदाज की तारीफ करते हुए कहा है कि गुजरात में कांग्रेस नेतृत्व किसी को काम नहीं करने देता। कोई करना चाहता है, तो उसे रोका जाता है। भाजपा को शक्तिशाली बताते हुए उनका कहना है कि दुश्मन की ताकत को स्वीकार करना चाहिए। भाजपा गुजरात में मजबूत है। पाटीदार आंदोलन के नेता रहे हार्दिक पटेल ने 2017 के विधानसभा चुनाव के दौरान कांग्रेस के संपर्क में आए थे। इसके बाद वह पार्टी में शामिल हो गए। पार्टी ने उन्हें कार्यकारी अध्यक्ष की जिम्मेदारी सौंपी थी। पर पिछले कुछ माह से नाराज है। इस सिलसिले में उन्होंने पार्टी महासचिव केसी वेणुगोपाल से मुलाकात की है। कांग्रेस नेताओं का कहना है कि हार्दिक पटेल की नाराजगी की अहम वजह खोडलधाम ट्रस्ट के प्रमुख नरेश पटेल से पार्टी की बढ़ती नजदीकियां हैं। नरेश पटेल पार्टी में आते हैं, तो हार्दिक पटेल का कद कम हो जाएगा। इसलिए, हार्दिक पटेल पिछले कुछ माह से पार्टी नेतृत्व से नाराज चल रहे हैं। पार्टी का कहना है कि नरेश पटेल के साथ कई दौर की बैठक हो चुकी है। कांग्रेस नरेश पटेल के जरिए सौराष्ट्र के राजकोट, सुरेंद्र नगर, जाम नगर, पोरबंदर, जूनागढ़ और कच्छ के पटेलों को अपने पाले में लाना चाहती है। इस क्षेत्र के पटेल 1995 के बाद हर चुनाव में भाजपा को वोट करते रहे हैं। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"रतलाम: प्रदेश सरकार प्रशासन व पैैसे के बल पर चल रही हैै, महंंगाई व भ्रष्टाचार चरम पर: कमलनाथ","रतलाम, 22 अप्रैल (हि.स.)। प्रदेश के पूर्व मुख्यमंत्री तथा प्रदेश कांग्रेस अध्यक्ष कमलनाथ शुक्रवार को यहां महंगाई के मुद्दे पर आयोजित जनआंक्रोश रैली में शामिल हुए तथा जनसभा को भी संबोधित किया। उन्होंने कहा कि पुलिस प्रशासन व पैसे के दम पर प्रदेश में सरकार चल रही है। चंद महीने चुनाव के बचे हैं, इसके बाद जनता इन्हें सबक सिखाएगी। प्रशासन एक तरफा न चले, सत्ता परिवर्तन होती रहती है, इसलिए वह जनता की भलाई के साथ ही सभी राजनैतिक दलों को समान रूप से सम्मान देकर अपने कर्तव्य का पालन करें। उन्होंने कार्यकर्ताओं से कहा कि वह बुथ और गांव-गांव में पार्टी को मजबूत बनाने के लिए अभी से जुट जाएं। कालिका माता मैदान परिसर में उन्होंने कांग्रेस की विशाल जनसभा को संबोधित किया। काफी तेज गर्मी और धूप में भी काफी संख्या में कांग्रेस कार्यकर्ता अपने नेता को सुनने के लिए सभास्थल पर पहुंचे थे। उन्होंने महंगाई को लेकर केंद्र व राज्य की सरकार को आड़े हाथों लिया और कहा कि महंगाई चरम पर है। आम जनजीवन महंगाई से प्रभावित है, लेकिन सरकार महंगाई को काबू करने में कामयाब नहीं हो पा रही है। उन्होंने सरकारी मशीनरी को भी आड़े हाथों लिया और कहा कि वह एकतरफा कार्रवाई न करें। सत्ता परिवर्तनशील है। ऐसा कोई कार्य न करें जिससे राजनीतिक द्वेष की भावना उत्पन्न हो। उन्होंने बिना सूचना दिए बुलडोजर चलाने की कार्रवाई की भी आलोचना की। कमलनाथ हवाई मार्ग से भोपाल से यहां पहुंचे। उन्होंने सर्वप्रथम पत्रकारों से बातचीत कर शिवराज सरकार पर आरोपों की बौछार की और कहा कि यह सरकार विकास के नाम पर केवल घोषणा,आश्वासन और कलाकारी की सरकार हैै। हर हफ्ते नई घोषणा होती हैै लेकिन क्रियान्वयन नहीं होता। महंगाई के साथ ही बेरोजगारी की समस्या भी निरंतर गंभीर होती जा रही है। नौजवानों का भविष्य खतरे में है वह रोजगार के लिए भटक रहा है। रतलाम के औद्योगिक क्षेत्र की हालत भी चिंताजनक है। केवल इंड्रस्ट्रीयल समिट करने से कुछ नहीं होता उसके लिए निवेशकों को आमंत्रित करना पड़ता है और सुुुविधाएं देना होती है। चहुंओर भ्रष्टाचार प्रदेश म हर स्तर पर भ्रष्टाचार होने की शिकायत करते हुए कमलनाथ ने कहा कि आज प्रदेश में भ्रष्टाचार व्यवस्था बना दी गई है। ऐसी कोई जगह नहीं जहां भ्रष्टाचार नहीं हो। प्रदेश की पहचान भ्रष्टाचार प्रदेश के रुप में होने लगी है। किसान परेशान है, उन्हें फसल बीमा का लाभ नहीं मिल रहा है, अनाज का सही मुल्य भी किसानों को नहीं मिल रहा है। खाद,बीज महंगा है। उन्होंने बिना नोटिस के बुलडोजर चलाने की भी आलोचना की और कहा कि इससे भय का माहौल भी पैदा हो रहा है। देश के संविधान में कानून है जिसका पालन किया जाना चाहिए। उन्होंने इस बात का खंडन किया कि उनके समय तीर्थदर्शन यात्रा बंद कर दी गई थी हम धर्म को राजनीति में नहीं लाते, हमारी संस्कृति जोडऩे की है तोडऩे की नहीं। उन्होंने पार्टी के मंडल एवंं सैक्टर प्रभारियों की बैठक को भी संबोधित किया और कहा कि हर सप्ताह अपने कार्य का निर्धारण करें और जनता से रूबरू हो। उनकी समस्या को हल करवाएं ताकि पार्टी को मजबूती मिले। इस अवसर पर विधायक हर्षविजय गेहलोत, मनोज चावला, नागदा विधायक दिलीप गुुर्जर, प्रदेश युवक कांग्रेस अध्यक्ष विक्रांत भूूरिया, शहर कांग्रेस अध्यक्ष महेन्द्र कटारिया उपस्थित थे। हेलीपेड से निकली जनआक्रोश रैली में कमलनाथ का जगह-जगह स्वागत किया गया। हिन्दुस्थान समाचार/ शरद जोशी",politics
"लालू को बेल: नीतीश जाएंगे राबड़ी की इफ्तार पार्टी में, नये समीकरण के संकेत","बिहार. बिहार की सियासत में आज कुछ ख़ास होने वाला है, राजद प्रमुख लालू प्रसाद यादव को पांचवे मामले में हाईकोर्ट से जमानत मिल गई है. उधर पूर्व मुख्यमंत्री व विधान परिषद में प्रतिपक्ष की नेता की राबड़ी देवी और विधानसभा में प्रतिपक्ष के नेता तेजस्वी यादव ने इफ्तार पार्टी का आयोजन किया है जिसमें मुख्यमंत्री नीतीश कुमार को आमंत्रित किया है. खबर है कि नीतीश कुमार राबड़ी देवी के पटना स्थित घर पर आयोजित इफ्तार पार्टी में पहुंच सकते हैं.. महागठबंधन टूटने के बाद यह पहला मौका होगा जब नीतीश कुमार ऐसे आयोजन में राबड़ी आवास पहुंचेंगे. लालू यादव को मिली जमानत के बाद नीतीश कुमार के इफ्तार पार्टी में जाने को लेकर तरह तरह की अटकलें लग रही हैं. तेजस्वी ने दिया था नीतीश को निमंत्रण नेता प्रतिपक्ष तेजस्वी यादव, उनकी मां राबड़ी देवी की तरफ से नीतीश कुमार को भी इफ्तार पार्टी के लिए न्योता भेजा गया था. सभी राजनीतिक दल के प्रमुख नेताओं को इफ्तार पार्टी में शामिल होने का निमंत्रण खुद तेजस्वी यादव ने दिया था. अब चर्चा ये है कि नीतीश कुमार राबड़ी देवी की तरफ से मिले निमंत्रण को स्वीकारते हुए उनके पटना स्थित आवास पर इफ्तार पार्टी के लिए पहुँच सकते हैं. हालांकि सीएम सचिवालय ने अब तक इस संबंध में कोई जानकारी नहीं दी है. नीतीश कुमार पार्टी में पहुंचेंगे या नहीं, इसका पता तो शाम को ही चल पाएगा, लेकिन फिलहाल नीतीश कुमार के लालू आवास जाने की चर्चा से बिहार की सियासत में खलबली ज़रूर मच गई है. नीतीश के पार्टी में जाने और राजद प्रमुख लालू प्रसाद यादव को चारा घोटाले से जुड़े डोरंडा कोषागार मामले में जमानत को जोड़कर देखा जा रहा है. बता दें कि चारा घोटाले से जुड़ा यह पांचवा मामला है, जिसमें उन्हें झारखंड हाईकोर्ट ने जमानत दी है। हालांकि सीबीआई ने जमानत देने का कड़ा विरोध किया था। राजद प्रमुख के वकील के मुताबिक उन्हें आधी सजा काट लेने और खराब स्वास्थ्य की वजह से जमानत दी गई है. लालू यादव को एक लाख रुपये का बांड व जुमार्ने के 10 लाख रुपये चुकाना होंगे। राजद प्रमुख को चारा घोटाले से जुड़े चार मामलों में पहले ही सजा मिल चुकी है और उनमें जमानत भी मिल गई है. नीतीश कुमार पिछले दिनों योगी के शपथ ग्रहण में पीएम मोदी और योगी के सामने झुके नजर आये थे जिसको लेकर खासी चर्चा हुई थी और अब यदि वह राबड़ी आवास पहुंचते हैं तो चर्चा स्वभाविक है क्योंकि बीजेपी और जेडीयू में अनबन की खबरें आती रहती है. कल गृह मंत्री अमित शाह बिहार वीर कुंवर सिंह कार्यक्रम में शामिल होने होने जा रहे हैं लिहाजा नीतीश पर सबकी नजर है.राजनीति संदेशों से चलती है और नीतीश के राबड़ी आवास पर जाने का अपना संदेश है. Delhi-NCR में बढ़े कोरोना के केस, अध्यापक-छात्र सब कोरोना की चपेट में, कहीं ये चौथी लहर का संकेत तो नहीं IPL 2022 Playoff Matches: ईडन गार्डन्स में हो सकते हैं आईपीएल 2022 के प्लेऑफ मुकाबले, अहमदाबाद में होगा फाइनल",politics
"Rajya Sabha की 4 सीटों के लिए कवायद शुरू, जुलाई में रिक्त होंगी सीटें","कल्पना वशिष्ठ, जयपुर : राज्यसभा की 4 सीटों के लिए कवायद शुरू हो गई है। ये सीट जुलाई में रिक्त होंगी। भाजपा के रामकुमार वर्मा, ओम प्रकाश माथुर, हर्षवर्धन सिंह व केजे अल्फोंस का कार्यकाल चार जुलाई को पूरा हो जाएगा। गणित से अनुमान है कि कांग्रेस 3 सीट व भाजपा एक सीट जीत सकती है। अभी 4 सीट भाजपा की हैं। बड़ी बात ये कि यहां से कांग्रेस प्रियंका गांधी वाड्रा व भाजपा पूर्व मुख्यमंत्री वसुंधरा राजे को राज्यसभा भेज सकती है। वसुंधरा राजे को केंद्रीय मंत्रिमंडल में विशालकाय विभाग दिया जा सकता है बशर्ते वे हामी भर दें। कांग्रेस प्रियंका गांधी वाड्रा को कर सकती है उम्मीदवार घोषित कांग्रेस प्रियंका गांधी वाड्रा को उम्मीदवार घोषित कर सकती है। वहीं राजनीति में आने की इच्छा जता चुके रॉबर्ट वाड्रा का नाम पर भी राजस्थान व छत्तीसगढ़ से चर्चा में है। पूर्व केंद्रीय मंत्री भँवर जितेंद्र सिंह को भी एक मजबूत दावेदार माना जा रहा है। गुजरात प्रभारी रघु शर्मा,हरीश चौधरी का नाम भी चल रहा है। वसुंधरा राजे को मिल सकती है बड़ी जिम्मेदारी भाजपा से वसुंधरा राजे हामी भर देती हैं तो उनको केंद्र सरकार में बड़ी जिम्मेदारी मिलना तय है। राजे का ध्यान मुख्यमंत्री की कुर्सी पर है जबकि भाजपा के आलाकमान उनको राजस्थान से कैसे भी निकालना चाहते हैं,ये चर्चा राजनीतिक गलियारों में आम हैं। इसलिए भाजपा के कार्यकर्ताओं में ये संदेश भी दिया गया कि चुनाव मोदी के चेहरे पर होगा। दूसरी तरफ ओम प्रकाश माथुर को चुनाव लड़ाने की चर्चा चल रही है। माथुर मोदी के अलावा संघ से भी करीब हैं। विधायकों की संख्या देंखे तो कांग्रेस दो सीट भाजपा की एक सीट तो आसानी से जीत रही है। बचीखुची सीट के लिए भी इकतालीस वोट की जंग होगी। कांग्रेस को छब्बीस भाजपा को तीस वोट जुटाने हैं। पहली सीट पर 71 सदस्य भारतीय जनता पार्टी के वोट देते हैं तो पहली सीट पर जीत तय है। दूसरी सीट जीतना आसान नहीं राजनीतिक पंडितों की मानें तो भाजपा को दूसरी सीट पर विपक्ष में सेंध जरूरी है। दूसरी सीट जीतना आसान नहीं है। कांग्रेस व अन्य विधायकों को भी अपने पक्ष में लाने का माद्दा रखने वाला उम्मीदवार लाना होगा। कांग्रेस को तरह निर्दलीय विधायकों का समर्थन मिला हुआ है। वहीं, बीटीपी व माकपा से उम्मीद है। ये होता है तो कांग्रेस समर्थित विधायकों के साथ एक सौ इक्कीस की संख्या पर जा पहुंचेगी। कांग्रेस ला सकती है तीन सीट दो साल पहले राज्यसभा चुनाव में भी भाजपा के पास एक ही सीट जी संख्या थी। ओंकार सिंह लाखावत को भी दूसरी सीट पर उतार दिया था। चुनाव तीन सीटों पर हुआ। कुल मिला कर कांग्रेस तीन सीट ला सकती है। कांग्रेस व भाजपा में अंदरूनी विवाद भी चरम पर है। एक तरफ मुख्यमंत्री अशोक गहलोत तो दूसरी तरफ सचिन पायलट ताल ठोक रहे हैं। दोनों के पास अपने विधायक हैं। सूत्रों की मानें तो ऐसे में गहलोत प्रियंका गांधी का दांव खेल रहे हैं। भाजपा में भी अंदरूनी तनाव कम नहीं है,खुलकर खेमे आमने सामने हैं। वसुंधरा राजे की नाराजगी किसी से छिपी नहीं है। उनका बड़ा भारी भरकम कद है, बड़ी संख्या में विधायक साथ हैं, ऐसे में ये राज्यसभा की 4 सीटों का चुनाव रोचक होने वाला है। उदयपुर में 14 से 16 मई तक होने जा रहे कांग्रेस के राष्ट्रीय चिंतन शिविर पर भी सभी की नज़र है। यहां भी राज्यसभा की सीटें बड़ा मुद्दा रहेंगी। बहरहाल, अभी गणित देखा जाए तो 4 में से 3 सीट कांग्रेस की तरफ जाती नज़र आ रही हैं। अगर बड़े चेहरे मैदान में आ गए तो चुनाव बहुत रोचक होगा। ये भी पढ़ें : Kejriwal Congratulates CM Bhagwant Mann: केजरीवाल ने ट्वीट कर सीएम भगवंत मान को दी बधाई हमें Google News पर फॉलो करे- क्लिक करे ! Connect With Us : Twitter | Facebook | Youtube The post Rajya Sabha की 4 सीटों के लिए कवायद शुरू, जुलाई में रिक्त होंगी सीटें appeared first on India News.",politics
जिला सैनिक बंधु की बैठक 27 को,"जागरण संवाददाता, मऊ : जिला सैनिक बंधु बैठक आगामी 27 अप्रैल को जिलाधिकारी की अध्यक्षता में आयोजित की जाएगी। यह जानकारी देते हुए जीतेंद्र दूबे ने बताया कि कोरोना संक्रमण के कारण पिछले कई वर्ष से बैठक का आयोजन नहीं हो रहा था। बैठक में सैनिक कल्याण के लिए चलाई जा रही योजनाओं की जानकारी देने के साथ विचार विमर्श किया जाएगा।",politics
आगरा: महिला ने भाजपा नेता पर लगाया मारपीट का आरोप,"आगरा, 22 अप्रैल (हि.स.)। आगरा के ताजगंज थाना क्षेत्र में एक महिला ने भाजपा नेता पर मारपीट का आरोप हुए पुलिस पर नेता के दबाव के चलते सुनवाई न करने का भी आरोप लगाया है। मामले में भाजपा नेता ने महिला के देह व्यापर में शामिल होने और उसका विरोध करने के चलते ऐसा आरोप लगाए जाने की बात कही है।  मामला थाना ताजगंज के शमशाबाद रोड स्थित एक कॉलोनी का है। यहां रहने वाली एक महिला ने भाजपा नेता और उसकी पत्नी पर मारपीट का आरोप लगाया है। जानकारी के अनुसार पीड़ित महिला के ऊपर वाले फ्लैट में रहने वाली एक महिला का पड़ोसियों से किसी बात को लेकर विवाद हो गया था। जिसकी जानकारी उस महिला ने मकान मालिक को दी थी। महिला द्वारा मकान मालिक को इस विवाद की सूचना दिए जाने से खफा हो भाजपा नेता और उसकी पत्नी ने महिला के साथ मारपीट कर दी। पीड़ित महिला ने जब इस बात की सूचना पुलिस थाने में की तो पुलिस ने उनका मेडिकल करवाना तो दूर तहरीर तक नहीं ली। इस मामले में में पीड़ित महिला ने एसएसपी कार्यालय में शिकायत करने की कोशिश की, लेकिन वहां से भी उसे कल आने की कह दी गयी है। इस मामले में भाजपा नेता ने अपनी तरफ से सफाई देते हुए कहा है कि महिला का मकान मालिक महिलाओं से देह व्यापर करता है। जिसकी सूचना मैंने पुलिस को दी तो सभी महिलाओं ने मुझ पर और मेरी पत्नी पर मारपीट का आरोप लगा दिया। भाजपा नेता के अनुसार उन पर लगाए गए सारे आरोप निराधार हैं। हिन्दुस्थान समाचार/ श्रीकांत",politics
हिमाचल में भी भाजपा सरकार करेगी रिपीट: जयराम ठाकुर,"धर्मशाला, 22 अप्रैल (हि.स.)। मुख्यमंत्री जयराम ठाकुर ने कहा कि जहां प्रदेश में कोई गरीब व्यक्ति है, भारतीय जनता पार्टी की सरकार उसके साथ खड़ी है। मुख्यमंत्री ने यह बात शुक्रवार को कांगड़ा जिला के नगरोटा बगवां में आयोजित जनसभा को संबोधित करते हुए कही। मुख्यमंत्री ने कहा कि जब सभी लोग भारत में कोरोना से लड़ाई लड़ रहे थे तो विपक्ष के लोग सवाल उठा रहे थे। जब वैक्सीन विकसित की जा रही थी तो इन लोगों ने कहा कि यह मोदी वैक्सीन है, भाजपा वैक्सीन है। इसकी टेस्टिंग पूरी नहीं हुई है। आज सच सबके सामने है। पूरे देश को वैक्सीन लगाई जा चुकी है। जयराम ठाकुर ने कहा कि हमारी सरकार का सवा चार का कार्यकाल बीत गया, लेकिन काम करने के लिए दो साल मिले। कांग्रेस के लोग कहते थे कि भाजपा रिपीट नहीं करेगी। लेकिन अब रिवाज बदल गया। उत्तराखंड और उत्तर प्रदेश में भाजपा की सरकार रिपीट हुई है। मुख्यमंत्री जयराम ठाकुर ने कहा कि हिमाचल में भी भाजपा सरकार रिपीट करेगी। इस दौरान जयराम ठाकुर ने प्रदेश सरकार द्वारा राज्य में चलाई जा रही जनकल्याणकारी योजनाओं का भी जिक्र किया। उन्होंने कहा कि प्रदेश में जहां भी कोई गरीब व्यक्ति है, भारतीय जनता पार्टी की सरकार उसके साथ खड़ी है। हिन्दुस्थान समाचार/सतेंद्र/सुनील",politics
"बेहद खास होने वाला है बीजेपी राष्ट्रीय महामंत्री संगठन बी एल संतोष का दौरा, जानें क्यों","कुलदीप नेगी/देहरादून: उत्तराखंड विधानसभा चुनाव में मिली प्रचंड जीत के बाद पहली बार बीजेपी के राष्ट्रीय महामंत्री संगठन बीएल संतोष उत्तराखंड के दौरे पर आ रहे हैं. बीएल संतोष 23 और 24 अप्रैल को देहरादून में रहेंगे और इस दौरान वे सरकार के मंत्रियों के अलावा कोर ग्रुप, संगठन के पदाधिकारियों और चुनाव प्रबंधन समिति के साथ बैठक करेंगे. सांगठनिक दृष्टि से बीजेपी के राष्ट्रीय महामंत्री संगठन बीएल संतोष का यह दौरा कई मायनों में खास है. UP Chunav में कहां मात खा गई BJP, कैसे बढ़ीं सपा की सीटें, रिपोर्ट में हुए खुलासे मंत्रियों के साथ करेंगे बैठक 2022 की प्रचंड जीत के बाद अब बीजेपी 2024 की तैयारी में जुट गई है. इसी लिहाज से बीजेपी के राष्ट्रीय महामंत्री संगठन बीएल संतोष का उत्तराखंड दौरा बेहद खास माना जा रहा है. हालांकि, 2024 में अभी काफी वक्त है लेकिन बीजेपी अभी से 2024 की बिसात बिछाने में जुट गई है. बीजेपी के राष्ट्रीय महामंत्री संगठन बी एल संतोष 23 और 24 अप्रैल को देहरादून में रहेंगे. इस दौरान जहां एक तरफ वह सरकार के मंत्रियों के साथ बैठक करेंगे तो वहीं दूसरी तरफ कोर ग्रुप, बीजेपी प्रदेश पदाधिकारियों और बीजेपी चुनाव प्रबंधन समिति के साथ भी बैठक होगी. जनता के लिए महत्वरांशी योजनाएं बात सरकार के मंत्रियों के साथ बैठक को लेकर करें तो यह माना जा रहा है कि बीजेपी ने जो भी वादे अपने दृष्टि पत्र में किए हैं, उन्हें पूरा करने के लिए सरकार की रणनीति और योजना पर चर्चा हो सकती है. साथ ही जो भी केंद्र की आमजन को लेकर महत्वकांशी योजनाएं चल रही हैं, जिनका फायदा 22 के चुनाव में बीजेपी को हुआ, उनको और बेहतर ढंग से निचले पायदान पर खड़े व्यक्ति तक कैसे पहुंचाना है, उसको लेकर भी राष्ट्रीय महामंत्री संगठन सरकार के मंत्रियों के साथ चर्चा करने के अलावा उन्हें दिशानिर्देश भी देंगे. क्यों ट्रोल हो रही हैं Kareena Kapoor? इस एड में लुक्स को लेकर उठे सवाल, बिंदी पर हुआ बवाल! आगे के एजेंडे के लिए भी मिलेगा मार्गदर्शन इसके अलावा, कोर ग्रुप की बैठक में सरकार में दायित्व बंटवारे व 23 सीटों में हार की समीक्षा सम्भव हो सकती है. प्रदेश पदाधिकारियों के साथ बैठक में बीजेपी के राष्ट्रीय महामंत्री संगठन उन्हें पार्टी संगठन की भावी कार्ययोजना को लेकर भी मार्गदर्शन दे सकते हैं. कुल मिलाकर देखा जाए तो राष्ट्रीय महामंत्री संगठन का यह दौरा जहां सांगठनिक दृष्टि से महत्वपूर्ण है, तो वहीं माना जा रहा है इसमें संगठन के आगे के एजेंडे को लेकर भी पार्टी नेताओं को राष्ट्रीय महामंत्री संगठन का मार्गदर्शन मिलेगा. 23 सीटों की समीक्षा रिपोर्ट देखेंगे इस बात की भी चर्चा है कि राष्ट्रीय महामंत्री के दौरे के दौरान हारी गई 23 सीटों की समीक्षा रिपोर्ट भी उनके सामने रखी जायेगी और उसी रिपोर्ट के आधार पर आगे की कारवाई भी निर्भर करेगी, लेकिन उससे पहले यह रिपोर्ट महामंत्री संगठन के संज्ञान में लाई जा सकती है. निकाय चुनाव भी हैं महत्वपूर्ण हालांकि बीजेपी नेताओं का मानना है कि राष्ट्रीय महामंत्री संगठन अपने विषय को लेकर ही पार्टी नेताओं के बीच पहुंच रहे हैं और उसी लिहाज से उनका मार्गदर्शन भी मिलेगा. 2024 की जंग से पहले प्रदेश में निकाय चुनाव भी होने हैं और वह भी बीजेपी के लिए काफी महत्वपूर्ण हैं. आजमगढ़ से लोकसभा चुनाव लड़ेंगे भोजपुरी सुपरस्टार निरहुआ, BJP ने दिया टिकट दूसरा झंडा फतह करने की कोशिशों में बीजेपी एक किला मजबूत करने के बाद अब बीजेपी दूसरे को फतह करने की कवायद में जुट गई है और इसी कड़ी में बीजेपी के राष्ट्रीय महामंत्री संगठन का दौरा बहुत अहम माना जा रहा है. देखना होगा कि राष्ट्रीय महामंत्री संगठन के इस दौरे में ऐसे और कौन से महत्वपूर्ण विषय रहते हैं जो उनकी प्राथमिकता में होंगे और जिनपर प्रदेश संगठनों को उनका मार्गदर्शन मिलेगा.",politics
A to Z Family Party : 'कुर्सी पाने में पहले अपने.. बाकी सब बेगाने हैं',"पटना की सड़कें पोस्टरों से पटी हुई नजर आ रही है. इसमें आरजेडी पर तंज कसा गया है. A to Z Family Party कहते हुए लालू यादव से लेकर तेजस्वी को आड़े हाथों लिया गया है. आगे पढ़ें क्या है पूरा मामला...  पटना : बिहार की राजनीति बोचहां विधानसभा उपचुनाव (Bochan By Election) के बाद अपने उफान पर है. जहां एक तरह आरजेडी फूले नहीं समा रही है. वहीं सत्ता पक्ष गाहे-बगाहे उसे आइना दिखाने में लगा रहता है. कुछ ऐसा ही हुआ है राजधानी पटना में. बेली रोड में एक पोस्टर लगाया (Poster On RJD) गया है जिसमें A to Z Family Party का पोस्टर लगाकर आरजेडी पर तंज कसा गया है. - 'NDA को बोचहां का करंट ऐसा लगा कि कोई कुछ बोल नहीं पा रहा' RJD के पोस्टर में 3 स्लोगन : हालांकि पोस्टर किसकी तरफ से लगाया गया है यह पता नहीं चल पाया है. लेकिन जिस तरह से तंज कसा गया है उससे तो साफ जाहिर होता है कि सत्ता पक्ष की ओर से ही इसे लगवाया गया है. इस पोस्टर में तीन स्लोगन लिखा हुआ है. (1) इनका उसूल है,जब तक काम है, तब तक नाम है, बाकी दूर से ही सलाम है. (2) हे स्वार्थ तेरा शुक्रिया, एक तू ही है जिसने लोगों को आपस में जोड़ रखा है. (3) इन परिवारों के खेल पुराने हैं, कुर्सी पाने में पहले अपने बाकी सब बेगाने हैं. पोस्टर में कौन क्या है? : पोस्टर में सबसे बड़ी लालू यादव की तस्वीर है, जिसको राष्ट्रीय अध्यक्ष (राष्ट्रीय जनता दल) के रूप में दिखया गया है. लालू यादव की तस्वीर के ऊपर में महाराज लिखा है. उसके बगल में राबड़ी देवी की तस्वीर है, जिसके उपर राजमाता और नीचे नेता प्रतिपक्ष बिहार विधान परिषद लिखा है. उसके बाद तेजस्वी यादव की तस्वीर है, जिसमें ऊपर राजकुमार और नीचे नेता प्रतिपक्ष बिहार विधानसभा लिखा है. उसके बाद मीसा भारती की तस्वीर लगी है. जिसमें ऊपर राजपुत्री और नीचे राजयसभा सांसद लिखा है. सबसे अंत मे तेजप्रताप यादव की तस्वीर लगाकर राजकुमार लिखा गया है और विधायक राजद लिखा गया है. कई नेताओं को पोस्टर में दिखाया गया है नीचे : इस पोस्टर में आरजेडी विधायक भाई वीरेन्द्र, विधान पार्षद सुनील सिंह, प्रदेश अध्यक्ष जगदानंद सिंह, शिवानंद तिवारी, अब्दुल बारी सिद्दिकी, श्याम रजक, उदय नारायण चौधरी को नीचे दिखाया गया है. इसके साथ ही स्लोगन लिखा गया है इन परिवारों के खेल पुराने हैं, कुर्सी पाने में पहले अपने बाकी सब बेगाने हैं. आरजेडी को ए टू जेड का मिला साथ: पटना एयरपोर्ट पर पत्रकारों से बात करते हुए तेजस्वी यादव ने कहा था कि बोचहां उपचुनाव की जीत जनता और जनहित के मुद्दों की जीत है. उन्होंने कहा कि जिस तरह आम जनता मंहगाई और बेरोजगारी से परेशान है, वैसे में हमें जनता ने अपना समर्थन दिया है. तेजस्वी ने दावा किया था कि आरजेडी को 'ए टू जेड' यानी हर जाति-धर्म और वर्ग का साथ मिला है. उन्होंने कहा कि जिस बड़े अंतर से आरजेडी कैंडिडेट ने वहां जीत दर्ज की, उससे साफ पता चलता है कि हमें सभी लोगों का वोट मिला. दरअसल आरजेडी के अमर पासवान को 82562 वोट मिले थे. वहीं, बीजेपी की बेबी कुमारी को 45909 वोट और वीआईपी की गीता कुमारी को 29279 वोट मिले थे. - 'A to Z के समर्थन से बोचहां में मिली प्रचंड जीत, BJP की हार से नीतीश जी सबसे अधिक खुश'",politics
डीएम 30 को करेंगे तीन बैठकें,"जागरण संवाददाता, मऊ : जनपद में विकास कार्यों को अपेक्षित गति देने को लेकर प्रशासन ने कमर कस लिया है। इसको लेकर खुद जिलाधिकारी अरूण कुमार लगातार सभी विभागों की बैठक कर एक-एक बिदुओं की समीक्षा कर रहे हैं। इसी कड़ी में 30 अप्रैल को तीन बैठकों का आयोजन जिलाधिकारी की अध्यक्षता में किया गया है। इसमें सुबह 11:00 बजे डिस्ट्रिक्ट लेविल एक्सपोर्ट प्रमोशन कमेटी की बैठक होगी। तो ठीक इसके आधी घंटे बाद ओडीओपी योजना के क्रियान्वयन संबंधी जिला स्तरीय समिति की बैठक होगी। 12 बजे जिला स्तरीय उद्योग बंधु व औद्योगिक इकाइयों की कानून व सुरक्षा व्यवस्था की समीक्षा बैठक कलेक्ट्रेट सभाकक्ष में आयोजित होगी।",politics
"अरविंद केजरीवाल की कांगड़ा रैली होगी ऐतिहासिक, भाजपा अध्यक्ष की रैली में नहीं जुटे लोग : गौरव शर्मा","शिमला, 22 अप्रैल (हि.स.)। कांगड़ा के चंबी ग्राउन्ड में शनिवार को होने वाली आम आदमी पार्टी की जनसभा को लेकर पार्टी कार्यकर्ताओं ने सभी तैयारियां पूरी कर दी है। मंडी के बाद कांगड़ा की रैली में भारी संख्या में आम आदमी पार्टी के समर्थकों का हजूम उड़ने वाला है।  आम आदमी पार्टी के राष्ट्रीय संयोजक व दिल्ली के मुख्यमंत्री अरविन्द केजरीवाल को सुनने के लिए कार्यकर्ताओं और प्रदेश की जनता में भारी उत्साह है तथा प्रदेशभर से लोगों की भीड़ इस रैली में उमड़ने वाली है। आम आदमी पार्टी के प्रदेश प्रवक्ता गौरव शर्मा ने शुक्रवार को ये जानकारी देते हुए कहा कि प्रदेश में जिस तरह से आम आदमी का कुनबा बढ़ता जा रहा है उससे भाजपा की नींद और चैन गायब हो गया है। उन्होंने कहा कि भाजपा को अपने राष्ट्रीय नेता जेपी नड्डा को कांगड़ा मे उतारना पड़ रहा है क्योंकि प्रदेश के मुखिया जयराम ठाकुर और भाजपा के मंत्री अपना विश्वास और जनाधार जनता से खो बैठे हैं अब उन्हे केवल केंद्रीय राजनेताओं का सहारा है और वह भी ज्यादा दिन नहीं चलने वाला है। कहा कि प्रदेश की जनता भाजपा की नीतियों और साढ़े चार साल के कार्यकाल से दुखी हो गई है और अब आम आदमी पार्टी के जुड़ रही है। प्रदेश में रोजाना सैंकड़ों की संख्या में लोग आप की सदस्यता ग्रहण कर रहे हैं जिससे अब माहौल बन गया है कि अब प्रदेश में आम आदमी पार्टी की सुनामी आने वाली है। उन्होंने कहा कि जिस तरह से अरविन्द केजरीवाल का दिल्ली मॉडल और नीतियाँ लोगों के लिए एक विश्वास का हिस्सा बन गई है उससे प्रभावित होकर अब प्रदेशवासी आम आदमी पार्टी से जुड़ रहे हैं। गौरव शर्मा ने कांगड़ा में शुक्रवार को हुई भाजपा की रैली पर पलटवार करते हुए कहा कि सत्ता खिसकने की डर से भाजपा ने राष्ट्रीय अध्यक्ष जेपी नड्डा की अध्यक्षता में एक रैली की लेकिन यह रैली पूरी तरह से एक फ्लॉप शो रहा। भाजपा की रैली में न तो भीड़ जुट पाई और न ही लोगों के भीतर कोई उत्साह दिखा। भाजपा के नेता दावे कर रहे थे कि 50 हजार से ज्यादा लोग रैली में आएंगे लेकिन नड्डा की रैली में आधे से ज्यादा कुर्सियाँ खाली ही रही इससे पहले शिमला में भी भाजपा की कुर्सियाँ खाली दिखी और कुर्सियों को भरने के लिए सरकारी कर्मचारी को बुलाना पड़ा। हिन्दुस्थान समाचार/उज्ज्वल/सुनील",politics
"पीएम मोदी पर तेजप्रताप का आपत्तिजनक बयान, बीजेपी ने कहा- यह उनके गलत संस्‍कार का प्रमाण","पटना, आनलाइन डेस्‍क। दिल्‍ली की जहांगीरपुरी समेत मध्‍य प्रदेश और उत्‍तरप्रदेश में अवैध निर्माण पर बुलडोजर चल रहे हैं। इसपर सियासत भी खूब हो रही है। अब बुलडोजर की गर्मी बिहार में भी आ गई है। बिहार में राष्‍ट्रीय जनता दल समेत अन्‍य कई विपक्षी दलों ने इसकी निंदा की है। इस क्रम में नेता प्रतिपक्ष तेजस्‍वी यादव (Tejashwi Yadav) के बाद अब उनके बड़े भाई तेजप्रताप यादव (Tej Pratap Yadav) ने भी ट्वीट कर इस कार्रवाई का विरोध किया है। उन्‍होंने सीधा प्रधानमंत्री नरेंद्र मोदी (PM Narendra Modi) पर हमला किया है। अपने ट्वीट के साथ हैशटैग Stoppbulldozinghouses देते हुए उन्‍होंने प्रधानमंत्री के लिए आपत्तिजनक शब्‍दों का इस्‍तेमाल किया है। इसपर वे भारतीय जनता पार्टी (BJP) एवं जनता दल यूनाइटेड (JDU) के निशाने पर आ गए हैं। चीन ने हमारी सीमा में बसा लिए दो गांव बता दें कि तेजस्‍वी यादव ने बुलडोजर अभियान पर तंज कसते हुए कहा था कि चीन ने हमारी सीमा में दो गांव बसा लिए, लेकिन बुलडोजर तो दूर इनकी हिम्‍मत नहीं कि उसके बारे में दो शब्‍द भी बोल सकें। बुलडोजर सिर्फ जाति-धर्म देखकर ही चलाएंगे, या राष्‍ट्र की एकता, अखंडता व संविधान की भी चिंता करेंगे। अगर अवैध निर्माण है तो इतने वर्षों तक शासन-प्रशासन क्‍या कर रहा था? पथ निर्माण मंत्री ने तेजप्रताप को दी चेतावनी पथ निर्माण मंत्री निति‍न नवीन (Nitin Navin) ने तेज प्रताप यादव के इस ट्वीट पर उन्‍हें चेतावनी दी है कि ऐसे शब्‍दों का प्रयोग नहीं करें। मंत्री ने कहा कि अभी तो उनकी पार्टी ने उन्‍हें दरकिनार कर दिया। बिहार में भी उनको दरकिनार कर दिया जाएगा। राजद में खुुद हाशिये पर हैं। हताशा-निराशा में वे ऐसे शब्‍दों का प्रयोग कर रहे हैं उन्‍हें चेतावनी देता हूं कि ऐसा न बोलें। देश के प्रधानमंत्री के लिए क्‍या शब्‍द होने चाहिए इसका न तो उन्‍हेंं सामाजिक ज्ञान है और न घर में उन्‍हें ऐसे संस्‍कार दिए गए हैं। सभी के लिए आदरणीय हैं प्रधानमंत्री बीजेपी के प्रवक्‍ता अरविंद सिंह ने कहा कि जो ज्ञान के अभाव में अनाप-शनाप बोलते रहते हैं वे समाज में दया के पात्र होते हैं। उन्‍हें पता नहीं कि हाईकोर्ट के आदेश के बाद कार्रवाई की गई थी। सुप्रीम कोर्ट के आदेश से उसपर रोक लगी है। कुछ लोगों को सूर्य पर थूकने की आदत होती है जिसका छींटा खुद पर ही पड़ता है। जेडीयू के प्रवक्‍ता निखिल मंडल ने कहा कि ऐसा बयान पहली बार का नहीं है। पीएम या सीएम पर इस तरह के बयान तेज ब्रदर्स देते रहते हैं। पीएम भले किसी दल से जुड़े हों, लेकिन वे देश के प्रधानमंत्री हैं। वे सभी के लिए आदरणीय हैं। तेजप्रताप ने कुछ भी गलत नहीं कहा आरजेडी के प्रवक्‍ता मृत्‍युंजय तिवारी ने कहा, बीजेपी को यह बताना चाहिए कि आखिर ये बुलडोजर बेरोजगारी, महंगाई, भुखमरी और अपराध पर कब चलाएंगे? हमारे नेता तेजप्रताप ने बिल्‍कुल सही बात कही है। कोर्ट की रोक के बावजूद कार्रवाई की जा रही है। ऐसे में सरकार की मंशा पर सवाल खड़े होते हैं।",politics
"राजद ने कहा, जदयू प्रवक्ता को विशेष कोचिंग की जरूरत, जगदानंद सिंह के पुत्र पर भी दिया बयान","राज्य ब्यूरो, पटना। Bihar Politics: राजद ने नेता प्रतिपक्ष तेजस्वी यादव (Tejashwi Yadav) के दिल की बात के बारे में जदयू प्रवक्ता नीरज कुमार (JDU Spokesperson Neeraj Kumar) के बयान पर आपत्ति जताते हुए उन्हें विशेष कोचिंग या स्पेशल ट्यूशन लेने की सलाह दी है। राजद प्रवक्ता चित्तरंजन गगन ने कहा है कि उन्हें यह भी समझ नहीं आ रहा कि दिल की बात के माध्यम से जन-जन की बात की गई है। उन्होंने कहा कि जन-भावनाओं को कुचलकर सत्ता हड़पने वाले बेरोजगारी, पलायन, भ्रष्टाचार, शिक्षा, स्वास्थ्य, कृषि, उद्योग और विधि व्यवस्था जैसे गंभीर मसले को जनता से जुड़ा हुआ नहीं मानते। जदयू का चाल-चरित्र समझ नहीं पाएं हैं अजित सिंह राजद प्रवक्ता ने जगदानंद सिंह के पुत्र अजित सिंह को जदयू की तरफ से बहस के लिए आगे करने की बात पर कहा कि उन्होंने तो जदयू की सदस्यता हाल में ही ली है। उन्हें अभी जदयू के चाल-चरित्र की क्या समझ। जिस दिन वह समझ लेंगे, उसी दिन जदयू छोड़ देंगे। इसलिए बहस करने के लिए अधिकृत उन्हें किया जाना चाहिए जो 17 साल से सत्ता के सूत्रधार हैैं। उनसे बहस करने के लिए राजद की बूथ कमेटी का अध्यक्ष ही सक्षम है। जगह-तिथि और समय जदयू स्वयं तय कर ले। तेजस्‍वी यादव पर जदयू प्रवक्‍ता ने किया था हमला बता दें कि तेजस्‍वी यादव के दिल की बात पर जदयू प्रवक्‍ता नीरज कुमार ने कहा था कि उन्‍हें जन-जन की बात करनी चाहिए दिल की नहीं। तेजस्‍वी यादव को चुनौती देते हुए उन्‍होंने कहा था कि आप जगह और समय तय करिए, आपसे बहस के लिए जगदानंद सिंह के पुत्र अजित सिंह जदयू की ओर से रहेंगे। नीरज कुमार ने तेजस्‍वी यादव पर निशाना साधते हुए कहा था कि वे गरीबी की बात किस मुंह से करते हैं। जिसके परिवार के पास केवल पटना के दानापुर और फुलवारी में करीब चार सौ करोड़ की संपत्ति हो, वह गरीबी की बात करता है।",politics
"TOP 10 @5 PM: RJD की इफ्तार पार्टी में शामिल हो सकते हैं CM नीतीश, जानें अब तक की 10 बड़ी खबरें","आरजेडी की इफ्तार पार्टी में सीएम नीतीश कुमार पहुंच सकते हैं. खबर है कि सीएम नीतीश कुमार की सुरक्षा में लगे गार्ड राबड़ी आवास पहुंचे हैं. पूरे इलाके की जांच की जा रही है. पढ़ें बिहार की अब तक की बड़ें खबरें..  1. A to Z Family Party : 'कुर्सी पाने में पहले अपने.. बाकी सब बेगाने हैं' 2. RJD की इफ्तार पार्टी में शामिल हो सकते हैं CM नीतीश कुमार 3. ऑस्ट्रेलिया की लड़की को भा गए 'बिहार के लाला..', मेलबर्न में हुई मोहब्बत.. बक्सर में रचायी शादी सात समंदर पार (Love story of Australian bride and bihari groom) ऑस्ट्रेलिया से आयी विक्टोरिया ने बक्सर के जय प्रकाश यादव से शादी की है. यहां हिंदू रीति रिवाज से दोनों की शादी हुई. 2019 से दोनों में प्यार है. विक्टोरिया आस्ट्रेलिया में शिक्षिका हैं. वहीं जय प्रकाश एमएस सिविल इंजीनियर हैं. पढ़ें पूरी रिपोर्ट.. 4. चाचा पशुपति पारस के आरोपों पर बोले चिराग- 'पिता समान चाचा की हत्या कैसे करवा सकता हूं?' केंद्रीय मंत्री पशुपति कुमार पारस (Union Minister Pashupati Paras) का कहना है कि उनके खिलाफ लगातार साजिश रची जा रही है. चिराग पासवान उन्हें लगातार धमकी देते रहते हैं. जिसके जवाब में चिराग पासवान ने सभी आरोपों को बेबुनियाद बताया है. पढ़ें पूरी खबर. 5. RJD की इफ्तार पार्टी : चिराग-सहनी को दिया न्योता, क्या नए सियासी समीकरण देखेगा बिहार? पूर्व सीएम राबड़ी देवी (Former CM Rabri Devi) के आवास पर आज दावत-ए-इफ्तार का आयोजन हो रहा है. इधर, राजद सुप्रीमो लालू प्रसाद यादव को चारा घोटाले में जमानत मिलने के बाद राजद कार्यकर्ताओं में नया जोश आ गया. इस दावत-ए-इफ्तार के मौके पर नये सियासी समीकरण बनने की संभावना जतायी जा रही है. इसमें पक्ष-विपक्ष की तमाम पार्टियों के प्रमुखों, वरिष्ठ नेताओं को आमंत्रित किया गया है. सबकी नजर वीआईपी सुप्रीमो मुकेश सहनी और लोजपा रामविलास के अध्यक्ष व सांसद चिराग पासवान पर है. पढ़ें पूरी खबर. 6. चिराग पासवान ने जमानत मिलने पर लालू यादव को दी बधाई, बोले- 'हमें बहुत खुशी हो रही है' 7. बिहार में एक और पुल पर चोरों की नजर.. कतरा-कतरा काटकर हो रही है चोरी, आंखें मूंदे बैठा है प्रशासन रोहतास में 60 फीट लंबे पुल (Bridge Theft In Rohtas) को बेचने की घटना ने सभी को चौंकाकर रख दिया था, लेकिन इसी बीच जहानाबाद से जो खबर सामने आई है, उसने सभी को हैरानी में डाल दिया है. दरअसल जहानाबाद-बिहार शरीफ शहर को जोड़ने वाले दरधा नदी पर बने लोहे के पुल को चोर काट-काटकर बेच रहे हैं. इस खबर के सामने आने के बाद आसपास के इलाके में हड़कंप मच गया है. लेकिन अब तक प्रशासन आंखें मूंदकर बैठा है. पढ़ें पूरी खबर.. 8. ऐसा क्या कह दिया सुशील मोदी ने कि बीजेपी को देनी पड़ी सफाई बोचहां विधानसभा उपचुनाव में हार और 24 एमएलसी सीटों के चुनाव में एनडीए के संतोषजनक प्रदर्शन नहीं कर पाने को लेकर पूर्व उप मुख्यमंत्री और बीजेपी से राज्यसभा सांसद सुशील कुमार मोदी ने ट्वीट किया है. अब बीजेपी ने कहा है कि एनडीए द्वारा इन चुनाव परिणामों की समीक्षा कर कमियों को दूर किया जायेगा. पढ़ें पूरी खबर. 9. बेगूसराय में क्रूरताः छत से लटका कर युवक की घंटों हुई पिटाई, रहम की भीख मांगता रहा पीड़ित बेगूसराय में एक मामूली विवाद में छत से लटका कर एक युवक की बेहरमी से पिटाई कर दी गई. घंटों लोग उसे मारते रहे. किसी ने इस घटना का वीडियो बना लिया. वीडियो में दिख रहा है कि युवक चीख-चीखकर रहम की भीख मांग रहा है लेकिन लोग उसे मारते रहे. पढ़ें रिपोर्ट.. 10. मध्य प्रदेश से 7 लड़कियों को लाया गया था मोतिहारी, उसी में से एक ने SP को फोन कर कहा- 'साहब...' बिहार में मानव तस्करी का धंधा जोरों पर है. जिसका खुलासा पूर्वी चंपारण जिले के शिकारगंज थाना क्षेत्र में हुआ है. मध्यप्रदेश के जबलपुर से बहला-फुसलाकर लायी गयी सात लड़कियों को एसपी की पहल पर पुलिस ने मुक्त कराया है. तीन लोगों को मौके से गिरफ्तार भी किया गया है. आगे पढ़ें पूरी खबर...",politics
उत्तर प्रदेश के ये भाजपा नेता बनेंगे अगले पार्टी अध्यक्ष,"उत्तर प्रदेश में भाजपा अगले 10 दिन में नए अध्यक्ष का नाम फाइनल कर सकती है. माना जा रहा है कि अलीगढ़ से भारतीय जनता पार्टी के सांसद सतीश कुमार गौतम को भाजपा का नया प्रदेश अध्यक्ष बनाया जा सकता है.  लखनऊ : उत्तर प्रदेश भारतीय जनता पार्टी को नया अध्यक्ष बहुत जल्द मिलेगा. अगले 10 दिन में अध्यक्ष का नाम फाइनल होगा. जिस तरह की बातें भारतीय जनता पार्टी के गलियारों से निकल कर आ रही हैं. उसमें एक बात लगभग तय मानी जा रही है कि अलीगढ़ से भारतीय जनता पार्टी के सांसद सतीश कुमार गौतम को भाजपा का नया प्रदेश अध्यक्ष बनाया जा सकता है. सतीश कुमार गौतम भाजपा में पश्चिम के कद्दावर नेताओं में गिने जाते हैं. वह एक ब्राह्मण चेहरा है और कट्टर हिंदुत्ववादी चेहरे के तौर पर सतीश गौतम की पहचान है. यही नहीं, महामंत्री संगठन सुनील बंसल भी अब भारतीय जनता पार्टी उत्तर प्रदेश से विदाई ले सकते हैं. माना जा रहा है कि उनके लिए भी 30 अप्रैल तक की मियाद राष्ट्रीय स्वयंसेवक संघ ने तय कर दी है. इसके बाद भाजपा और संघ के बीच में पुल का काम करने वाला नया संगठन महामंत्री उत्तर प्रदेश को मिलेगा. भारतीय जनता पार्टी से जुड़े सूत्रों ने ईटीवी भारत को बताया कि अनेक नामों की चर्चा के बाद लगभग या बात तय हो गई है कि सतीश कुमार गौतम को ही भाजपा का नया प्रदेश अध्यक्ष बनाया जाएगा. सतीश कुमार गौतम 2014 में पहली बार अलीगढ़ से भाजपा के सांसद बने थे. 2019 में सपा बसपा गठबंधन होने के बावजूद उन्होंने इस सीट पर शानदार जीत दर्ज करते हुए दोबारा सांसद बनने का गौरव प्राप्त किया. गौतम भाजपा का ब्राह्मण चेहरा हैं. अलीगढ़ मुस्लिम विश्वविद्यालय में समय-समय पर होने वाले विवादों में वे हिंदुत्ववादी चेहरे के तौर पर विश्वविद्यालय प्रशासन के सामने खड़े नजर आते रहे. ऐसे में उनकी स्वीकार्यता अलीगढ़ के बहुसंख्यक ओ के बीच बढ़ी है. भाजपा उनको 2024 लोकसभा चुनाव से पहले अपने हिंदुत्ववादी एजेंडे के तौर पर जनता के सामने पेश करने की इच्छा रख रही है. महामंत्री संगठन सुनील बंसल को भी उत्तर प्रदेश में अब करीब 10 साल का समय बीत चुका है. तीन चुनाव उनके रहते भाजपा जीत चुकी है. इस बीच माना जा रहा है कि उनके दिल्ली के कई दौरे हो चुके हैं और 30 अप्रैल के बाद वह भी नई जिम्मेदारी संभाल सकते हैं. महामंत्री संगठन एक ऐसा पद होता है जो राष्ट्रीय स्वयंसेवक संघ से प्रत्येक भारतीय जनता पार्टी प्रदेश संगठन को दिया जाता है. महामंत्री संगठन पद पर रहने वाला संघ और संगठन के बीच सेतु का काम करता है और महत्वपूर्ण निर्णय उसकी मोहर के बिना स्वीकृत नहीं किए जाते हैं. ऐसे में सुनील बंसल ने पिछले तीन चुनावों में भाजपा की जीत में अहम भूमिका निभाई है. अब संघ और संगठन उनको और महत्वपूर्ण भूमिका में देखना चाहता है. इसलिए उत्तर प्रदेश की जिम्मेदारी संघ के किसी अन्य पदाधिकारी को दी जा सकती है.",politics
"पटना में राबड़ी-तेजस्वी की इफ्तार पार्टी, लालू के बड़े बेटे तेजप्रताप ने अमित शाह को दिया न्योता","राज्य ब्यूरो, पटना : नेता प्रतिपक्ष तेजस्वी यादव की ओर से शुक्रवार की शाम इफ्तार पार्टी का आयोजन किया जा रहा है। इसके लिए मुख्यमंत्री नीतीश कुमार समेत प्रदेश भर की कई बड़ी हस्तियों को आमंत्रित किया गया है। खास बात यह है कि राजद विधायक तेजप्रताप यादव ने केंद्रीय गृहमंत्री अमित शाह को भी न्योता दिया है। पटना के सर्कुलर रोड स्थित पूर्व मुख्यमंत्री राबड़ी देवी के आवास में इफ्तार पार्टी की तैयारियां तेज हैं। उल्लेखनीय है कि राबड़ी देवी, तेजस्वी यादव और तेजप्रताप यादव द्वारा इफ्तार की सम्मिलित मेजबानी होनी है। विकासशील इनसान पार्टी के संस्थापक मुकेश सहनी और लोजपा (रामविलास) के अध्यक्ष चिराग पासवान को भी आमंत्रित किया गया है। तेजप्रताप ने अमित शाह को भेजे गए आमंत्रण पत्र की कापी ट्विटर हैंडल पर भी साझा किया है। आरा के जगदीशपुर में विजयोत्सव में भाग लेने के लिए अमित शाह शनिवार को पटना आ रहे हैं। इसी क्रम में तेजप्रताप यादव ने उन्हें इफ्तार पार्टी में भी आमंत्रित किया है। ट्विटर पर तेजप्रताप ने लिखा, रमजान के मुबारक मौके पर गृह मंत्री अमित शाह का पाटलिपुत्र की पावन धरती पर 10 सर्कुलर रोड पर आयोजित दावते इफ्तार में हार्दिक स्वागत है। तुम राम कहो, वो रहीम कहें, दोनों की गरज अल्लाह से है। तुम दीन कहो, वो धर्म कहें, मंशा तो उसी की राह से है। कार्यक्रम के लिए लालू परिवार की ओर से दोनों उप मुख्यमंत्री तारकिशोर प्रसाद और रेणु देवी के साथ ही राज्यसभा सदस्य सुशील मोदी समेत प्रदेश भाजपा के भी बड़े नेताओं को बुलाया गया है। कार्यक्रम में वीवीआइपी पंडाल उधर, राबड़ी देवी के आवास पर इफ्तार की तैयारियां तेज हैं। राजद के प्रदेश महासचिव विनोद यादव ने बताया कि कार्यक्रम की सफलता के लिए अलग-अलग दस समितियां बनाकर सबकी जिम्मेदारी तय कर दी गई है। परिसर में बनाए जा रहे सभी चार पंडालों का निरीक्षण किया। सांसदों-विधायकों एवं राजद के राष्ट्रीय पदाधिकारियों के लिए वीवीआइपी पंडाल बनाया गया है। मीडिया के लिए अलग व्यवस्था है। तेजस्वी यादव ने स्वयं परिसर में बनाए गए पंडाल का निरीक्षण किया है।",politics
"लालू यादव को बेल मिलने पर तेज प्रताप खुश, बोले- 'शुभ मौके पर मिली है जमानत'","लालू प्रसाद यादव को बेल मिलने पर तेज प्रताप यादव खुश हैं. उन्होंने कहा कि काफी शुभ वक्त पर उन्हें बेल मिली है. आज इफ्तार पार्टी भी है. सभी आएं और खुशिया मनाएं. पढ़ें रिपोर्ट..  पटनाः चारा घोटाले में सजायाफ्ता बिहार के पूर्व मुख्यमंत्री लालू प्रसाद यादव को झारखंड हाईकोर्ट ने जमानत (Jharkhand High Court Grants Bail To Lalu) दे दी है. इससे आरजेडी के नेताओं और कार्यकर्ताओं में जोश का संचार हो गया है. इधर राबड़ी आवास में आज ही इफ्तार पार्टी भी है. लालू प्रसाद यादव को बेल मिलने पर तेज प्रताप यादव काफी खुश (Tej pratap Yadav Statement on Lalu Yadav Bail) हैं. उनका कहना है कि रमजान का मुकद्दस महीना है, रामनवमी भी तुरंत ही खत्म हुआ है. शुभ मौके पर पिताजी को बेल मिला है. यह भी पढ़ें- जेल से बाहर आएंगे लालू यादव, चारा घोटाले के पांचवें मामले में भी मिली जमानत सभी को भेजा है न्योताः लालू प्रसाद यादव के बड़े बेटे तेज प्रताप यादव ने कहा कि हमने पूजा अर्चना भी की थी. भगवान का शुक्रिया अदा करूंगा. इफ्तार पार्टी हो रही है. बेल हो गया है. सभी आएं और खुशी मनाएं. फिलहाल बेल के बाद सारी प्रक्रिया हो रही है. जाहिर सी बात है कि मैं बेहद खुश हूं. हम सर्वधर्म सम्भाव का ख्याल रखते हैं. सारे धर्मों को हमें मानना है. इसलिए हमने सभी वर्ग के लोगों को न्योता भेजा है. हमने दोस्तों को भी न्योता भेजा है और पॉलिटिकल लोगों को भी न्योता दिया है. कौन आएंगे और कौन नहीं आएंगे, ये अलग बात है. पीएम मोदी पर ट्वीट के बारे में उन्होंने कहा कि मैंने ट्वीट किया है. क्या बात है, क्या नहीं है. लोग देख रहे हैं. आप भी देख रहे हैं. फिलहाल पिताजी का बेल हुआ है. ऐसे शुभ मौके पर हम पूरे तरीके से जनता के बीच रहेंगे. लालू प्रसाद यादव को जमानत: बता दें कि डोरंडा कोषागार से अवैध निकासी के मामले में लालू प्रसाद यादव को रांची हाईकोर्ट से बड़ी राहत मिली है. कोर्ट ने उन्हें 10 लाख रुपए के निजी मुचलके पर जमानत दे दी है. हाईकोर्ट में दायर लालू प्रसाद की जमानत याचिका पर आज सुनवाई हुई थी. इससे पहले लालू प्रसाद के केस को लेकर हाईकोर्ट की तरफ से पूछे गए सवालों का जवाब सीबीआई की ओर से पेश किया गया था. हाईकोर्ट के जस्टिस अपरेश कुमार सिंह की अदालत में लालू प्रसाद की जमानत याचिका को सुनवाई के लिए सूचीबद्ध किया गया था. याचिकाकर्ता की ओर से दायर याचिका में लालू प्रसाद की बीमारी, उम्र और आधी सजा जेल में काटने का हवाला देते हुए जमानत की गुहार लगाई गई थी. रांची हाईकोर्ट ने सीबीआई की दलीलों को खारिज करते हुए सुनवाई के बाद निजी मुचलके पर जमानत दी. लालू यादव की तरफ से वरिष्ठ वकील कपिल सिब्बल ने पक्ष रखा था. : तेज प्रताप ने अमित शाह को ट्वीट कर भेजा दावत-ए-इफ्तार का न्योता",politics
"जीतन राम मांझी की पार्टी ने कहा-एनडीए में हो सकती है भयावह स्थिति, उससे पहले बना लें कमेटी","राज्य ब्यूरो, पटना। Bihar Politics: बोचहां उपचुनाव में राजद की जीत के बाद एनडीए में सबकुछ ठीक नहीं चल रहा। इसपर सहयोगी दलों की ओर से भाजपा (BJP) को नसीहत की घूटी पिलाई जा रही है। अब एनडीए की सहयोगी हिंदुस्‍तानी अवाम मोर्चा (HAM) ने भी इस मामले में बड़ी मांग कर दी है। हम ने एनडीए के शीर्ष नेतृत्‍व से को-आर्डिनेशन कमेटी बनाने की मांग की है। इससे पहले जदयू नेता उपेंद्र कुशवाहा ने भी हार के लिए एनडीए में समन्‍वय की कमी को जिम्‍मेदार ठहराया था। उन्‍होंने भी समन्‍वय समिति (Co-Ordination Committee) की मांग की थी। आने वाले समय में भयावह हो जाएगी स्थिति हम के राष्ट्रीय प्रधान महासचिव दानिश रिजवान (Danish Rizwan) ने कहा कि बोचहां उपचुनाव के परिणाम ने यह बता दिया है कि एनडीए में अब को-आर्डिनेशन कमेटी की जरूरत है। बिना को-आर्डिनेशन कमेटी के कोई संगठन आगे नहीं बढ़ सकता। इसलिए हिंदुस्‍तानी अवाम मोर्चा एनडीए के शीर्ष नेतृत्‍व से मांग करता है कि अविलंब को-आर्डिनेशन कमेटी बनाएं। यह संगठन की जरूरत है। अगर यह नहीं बनाई गई तो आने वाले समय में स्थिति और भयावह होगी। गौरतलब है कि हम के संरक्षक और पूर्व सीएम जीतन राम मांझी (JItan Ram Manjhi) ने भी बोचहां उपचुनाव परिणाम के बाद भाजपा को सबक लेने की सलाह दी थी। उन्‍होंने कहा था कि बीजेपी की गलती से बोचहां में हार हुई। हमलोग यह पहले से समझ रहे थे। इस हार से बीजेपी को सीख लेनी चाहिए। उपेंद्र कुशवाहा ने भी की थी मांग मालूम हो कि बोचहां उपचुुुुनाव में राजद प्रत्‍याशी अमर पासवान ने भाजपा की बेबी कुमारी को 36 हजार से अधिक मतों से पराजित कर दिया था। इस हार के बाद जदयू संसदीय बोर्ड के अध्‍यक्ष उपेंद्र कुशवाहा (Upendra Kushwaha) ने भी एनडीए में समन्‍वय समिति के गठन की मांग कर दी थी। कहा कि समिति के गठन से बिहार एनडीए में बेवजह के विवादों से बचा जा सकता है। एनडीए के दलों में बेहतर समन्‍वय की जरूरत है।",politics
कमेटी बनाकर लीपापोती कर रही दिल्ली सरकार : बिधूड़ी,"नई दिल्ली, वरिष्ठ संवाददाता। दिल्ली विधानसभा में नेता प्रतिपक्ष रामवीर सिंह बिधूड़ी ने डीटीसी बसों में लगातार आग लगने की घटनाओं पर चिंता व्यक्त की है। उन्होंने कहा कि दिल्ली सरकार जनता के जीवन से खिलवाड़ करके तय उम्र बसें सड़कों पर चला रही है। यही वजह है कि आए दिन डीटीसी बसें आग की भेंट चढ़ रही हैं। पिछले दो महीने में चार बसों में आग लग चुकी है। दिल्ली सरकार अपनी नाकामयाबी छिपाने के लिए कमेटी बनाकर मामले पर लीपापोती करने की कोशिश कर रही है। बिधूड़ी ने कहा कि दिल्ली सरकार ने विधानसभा में दिए गए जवाब में खुद स्वीकार किया है कि डीटीसी की बसों की उम्र साढ़े 7 लाख किलोमीटर है और 3760 में से अधिकतर बसें यह दूरी तय कर चुकी हैं। आम आदमी पार्टी ने दिल्ली में 11 हजार बसें खरीदने का वादा 2020 के चुनावों में किया था लेकिन आठ साल में डीटीसी के बेड़े में सिर्फ दो बिजली से चलने वाली बसें ही शामिल कर पाई है जोकि इसी साल आई हैं। बसें न खरीद पाने के कारण मजबूरी में इन उम्र पूरी कर चुकी बसों को सड़कों पर चलाया जा रहा है और दिल्ली की जनता के जीवन से खिलवाड़ किया जा रहा है। गनीमत यह है कि अब तक कोई बड़ा अग्निकांड नहीं हुआ लेकिन जितनी तेजी से ये घटनाएं हो रही हैं, उससे किसी बड़ी घटना की आशंका से इनकार भी नहीं किया जा सकता। नेता प्रतिपक्ष ने कहा कि इन बसों का सड़कों पर चलना असुरक्षित तो है ही, इससे और भी कई समस्याएं पैदा हो रही हैं। ये बसें बार-बार सड़कों पर कहीं भी खराब हो जाती हैं जिससे यातायात जाम की समस्या पैदा होती है। पर्याप्त संख्या में बसें न होने के कारण पब्लिक ट्रांसपोर्ट का भट्टा बैठ चुका है जिससे लोगों को अपने वाहनों को सड़कों पर लाना पड़ रहा है। इससे सड़कों पर वाहनों की भीड़ तो बढ़ती ही है, प्रदूषण के कारण दिल्ली की हवा भी जहरीली हो रही है। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
भाजपा नगर मंडल अध्यक्ष सहित दो नेताओं की रिहाई,"जगदलपुर। आरटीओ कार्यालय में जनहित के मसले में विरोध प्रदर्शन करने वाले भाजपा नेताओं को 61 दिन के बाद हाईकोर्ट से मिली जमानत पर सेंट्रल जेल से रिहाई मिली। इस दौरान गुरूवार को जेल चौराहे पर भाजपा के सदस्य व पदाधिकारी इन नेताओं के स्वागत को लेकर इंतजार करते रहे। भाजपा नगर मंडल अध्यक्ष सुरेश गुप्ता व रघु सेठिया को पहले रिहाई मिली करीब आधे घंटे के बाद मनोहर दत्त तिवारी की रिहाई हुई। इस बीच भाजपा के कार्यकता नारेबाजी और आतिशबाजी करते रहे। नेताओं की रिहाई के भाजपाई रैली की शक्ल में शहर के मेन रोड से होते हुए मां दंतेश्वरी मंदिर पहुंचे। यहां पर सभी ने माई जी का आर्शीवाद लिया। इसके बाद सभी भाजपा कार्यालय के लिए रवाना हुए। इससे पहले केंद्रीय जेल से तय समय और कागजी खानापूर्ती के चलते करीब छह बजे नेताओं की रिहाई हुई। इस दौरान भाजपा महिला प्रकोष्ठ की पदाधिकारी व सदस्यों ने भी नेताओं का जोशीला स्वागत किया। रिहाई से पूर्व नेताओं को लेने के लिए भाजपा प्रदेश महामंत्री किरण देव जेल के मुख्य द्वार पर पहुंचे। इनके साथ सुरेश गुप्ता व रघु सेठिया बाहर आए। जेल के प्रवेश पर लगे बैरियर के पास भाजपा के सदस्यों ने इसके साथ ही जश्न मनाना शुरू किया। भाजपाईयों के स्वागत और इंतजार को देकर नेताओं के आंख छलक उठे। सुरेश गुप्ता का उनकी पत्नी ने हार पहनाकर स्वागत किया। इस बीच भाजपा के प्रदेश प्रवक्ता केदार कश्यप, भाजयुमो के प्रदेश अध्यक्ष अमीत साहू, नगर निगम के नेता प्रतिपक्ष संजय पांडेय, कमलचंद्र भंजदेव, बैदूराम कश्यप सहित अन्य नेता मौके पर देखे गए। पुलिस को निष्पक्ष काम करने नहीं दे रही कांग्रेस नगर मंडल अध्यक्ष सुरेश गुप्ता ने कहा कि पुलिस को कांग्रेसी निष्पक्ष काम करने नहीं दे रही है। दबाव में पुलिस जो काम कर रही है वह कांग्रेस का प्रतिकार है। हम जिनहित के मसलों को लेकर लडते रहे हैं और लडते रहेंगे। चौदह माह बाद बदले की राजनीति के तहत हमें जेल भेजा गया। भाजपा के सभी सदस्यों ने यह साबित कर दिया है कि हम टूट सकते हैं झुक नहीं सकते। जनहित को लेकर आंदोलन जारी रहेगा तीन नहीं तीस हजार कार्यकर्ता जेल जाने को तैयार हैं। जेल छोटी पड जाएगी। कांग्रेस को चेतावनी देते हैं कि दमकारी नीति का विरोध जारी रहेगा।",politics
उत्तराखंड की 10 बड़ी खबरें @5PM,"IFS किशनचंद के खिलाफ धामी सरकार ने दी अभियोग चलाने की अनुमति. बिजली कटौती के विरोध में हरीश रावत का चिलचिलाती धूप में मौन व्रत. भगवान बदरी विशाल के लिए सुहागिनों ने निकाला तिल का तेल. 'पुष्पा' फिल्म के श्रीवल्ली गाने के सिंगर जावेद अली से खास बातचीत. नेता प्रतिपक्ष यशपाल आर्य ने धामी सरकार पर साधा निशाना. पढ़िए शाम 5 बजे तक की 10 बड़ी खबरें... 1. IFS किशनचंद के खिलाफ धामी सरकार ने दी अभियोग चलाने की अनुमति, विजिलेंस करेगी कार्रवाई IFS किशनचंद की मुश्किलें बढ़ने वाली हैं. सीएम धामी ने IFS किशनचंद के खिलाफ अभियोग चलाने की अनुमति दे दी है. अब विजलेंस की टीम मामले में कार्रवाई करने जा रही है. 2. बिजली कटौती के विरोध में हरीश रावत का चिलचिलाती धूप में मौन व्रत, सरकार को घेरा उत्तराखंड में लगातार गहरा रहे बिजली संकट पर विपक्ष ने सरकार के खिलाफ मोर्चा खोल दिया है. इसी कड़ी में पूर्व मुख्यमंत्री हरीश रावत आज चिलचिलाती धूप में 1 घंटे तक बिजली संकट के विरोध में मौन व्रत पर बैठे रहे. 3. भगवान बदरी विशाल के लिए सुहागिनों ने निकाला तिल का तेल, 8 मई को खुलेंगे कपाट टिहरी जिले में पड़ने वाले नरेंद्रनगर राजमहल में रानी की पुत्री श्रीजा की अगुआई में 7 सुहागिन महिलाओं ने बदरी विशाल के लिए तिल का तेल निकाला. तेल निकालने के बाद इसे एक घड़े में डाला जाता है जिसे गाडू घड़ा कहा जाता है. अब विभिन्न पड़ाओं से होकर पवित्र तेल बदरीनाथ धाम पहुंचेगा. 4. 'पुष्पा' फिल्म के श्रीवल्ली गाने के सिंगर जावेद अली से खास बातचीत, कही ये बात साउथ की ब्लॉकबस्टर फिल्म 'पुष्पा' की न केवल कहानी, बल्कि हर गाना और डायलॉग खूब लोकप्रिय हुए. फिल्म का 'श्रीवल्ली..' गाना तो हर किसी की जुबान पर है. श्रीवल्ली गाने को अपने सुरों में पिरोने वाले सिंगर जावेद अली देहरादून पहुंचे. यहां उन्होंने ईटीवी भारत से खास बातचीत की. 5. उत्तराखंड पुलिस में 4 हजार से अधिक पद पड़े हैं खाली, आंकड़ों से जानिए मित्र पुलिस की स्ट्रेंथ त्तराखंड पुलिस विभाग लंबे समय से IPS ऑफिसर से लेकर कांस्टेबल रैंक तक अलग-अलग इकाइयों में 4 हजार से अधिक महत्वपूर्ण पद रिक्त चल रहे हैं. यही कारण है कि मानकों के अनुसार थाना-चौकी से लेकर सड़कों तक ट्रैफिक ड्यूटी करने वाले पुलिस कर्मियों की कमी नजर आती है. 6. नेता प्रतिपक्ष यशपाल आर्य ने धामी सरकार पर साधा निशाना, कहा- डंबल इंजन की सरकार फेल नेता प्रतिपक्ष यशपाल आर्य ने बिजली, पानी और जंगलों में आग लगने की घटनाओं के मुद्दे पर सरकार पर जमकर हमला बोला. उन्होंने कहा कि राज्य की डबल इंजन की सरकार फेल साबित हो रही है. उन्होंने कहा कि शुरूआती दौर में देखने को मिल रहा है कि राज्य सरकार को बुनियादी सवालों से कोई वास्ता नहीं दिख रहा है. 7. उत्तराखंड के शहरों में आप भी हैं जाम से परेशान, तो जानिए इसकी वजह और समाधान देहरादून, हरिद्वार और रुड़की जैसे बड़े शहरों में आजकल आपको घर से बाहर निकलते ही जाम की समस्या से दो-चार होना पड़ता होगा. दरअसल, हर साल सड़कों पर लाखों की संख्या में नए वाहन उतरने के कारण उत्तराखंड की सड़कों पर वाहनों का दबाव बढ़ रहा है. हालांकि, देहरादून में मेट्रो बनने के बाद जाम की समस्या से काफी हद तक निजात मिल सकती है. 8. रुद्रपुर में अघोषित बिजली कटौती से व्यापारी परेशान, सीएम के प्रस्तावित दौरे का किया विरोध उत्तराखंड में बिजली संकट गहराता जा रहा है. रुद्रपुर में बिजली की अघोषित कटौती से आम जनता के साथ-साथ व्यापारियों की भी मुश्किलें भी बढ़ती जा रही हैं. यही कारण है कि शुक्रवार को रुद्रपुर में अघोषित बिजली कटौती से परेशान व्यापारियों ने डीजीएम कार्यालय के बाहर विरोध प्रदर्शन कर अधिकारियों का घेराव भी किया. 9. पौड़ी में साइबर ठग ने डीएम की डीपी लगाकर सूचना अधिकारी से मांगे 10 हजार रुपए पौड़ी के डीएम के नाम पर साइबर ठगी का प्रयास किया गया. सूचना अधिकारी से 10 हजार रुपये की डिमांड की गई. मामले में पौड़ी जिलाधिकारी विजय कुमार जोगदंडे ने मुकदमा दर्ज करवाया है. 10. संदिग्ध परिस्थितियों में विवाहिता की मौत, परिजनों ने ससुराल पक्ष पर लगाया हत्या का आरोप रामपुर गांव में एक विवाहिता की संदिग्ध परिस्थितियों में मौत हो गई. जिसके बाद विवाहिता के परिजनों ने ससुराल पक्ष पर गंभीर आरोप लगाते हुए जमकर हंगामा किया. वहीं, मौके पर पहुंची पुलिस ने शव कब्जे में लेकर पोस्टमार्टम के लिए भेज दिया. इस मामले में पुलिस ने महिला के पति को हिरासत में लिया है.",politics
"सिसोदिया ने AAP विधायकों को लिखा पत्र, कहा-BJP के गुंडे पकड़कर करें पुलिस के हवाले","नई दिल्ली, 22 अप्रैल: दिल्ली के जहांगीरपुरी इलाके में एमसीडी की कार्रवाई के बाद दिल्ली के उप मुख्यमंत्री मनीष सिसोदिया ने पार्टी के विधायकों को लेटर लिखा है। मनीष सिसोदिया ने विधायकों को लिखी चिट्ठी में कहा है कि बीजेपी के गुंडे मकान मालिकों और दुकानदारों को धमकी दे रहे हैं और उनसे पैसों की वसूली में जुटे हुए हैं। इसके साथ ही उन्होंने अपने विधायकों से गुंड़ो को पकड़कर पुलिस के हवाले करने के लिए कहा है। सिसोदिया का आरोप है कि मुझे खुद, मेरे विधानसभा क्षेत्र पटपड़गंज की सोसाइटीज से और कॉलोनियों से लोगों ने आकर इसकी शिकायतें की है। इसके साथ ही ग्रीन पार्क जैसी सोसाइटीज से भी शिकायतें आई है। भाजपा की इस कार्रवाई से लोग बहुत डरे हुए है। सिसोदिया ने कहा कि भारतीय जनता पार्टी की गुंडई को देखते हुए भय से आगे आने में डर रहे है कि कहीं वास्तव में वो इनके घर-दुकान तुड़वा न दें। सिसोदिया ने कहा कि नगर निगम में जाते-जाते भाजपा ने तय किया है कि जितना पैसा कमाया जा सकता है कमा लें। यहीं कारण है कि दुकान मालिकों-मकान मालिकों भाजपा के गुंडे तरह तरह की धमकियां और ब्लैकमेल कर रहे हैं। इनके लिए दिल्ली में बने किसी भी मकान या दुकान में कोई सामान्य सी कमी निकलना बेहद आसान काम है। घरों में छोटी-मोटी कमी तो नगर निगम वाले निकाल ही लेंगे वो चाहे किसी के छज्जे के साइज़ के बारे में हो, बालकनी कवर करने की बात हो, एक्स्ट्रा कमरा बनाने की या दुकान में किए गए किसी काम के बारे में हो। सिसोदिया का आरोप है कि भाजपा की इस गुंडई की आम आदमी पार्टी कड़ी निंदा करती है। इस किस्म की खुलेआम गुंडागर्दी दिल्ली की जनता कभी बर्दास्त नहीं करेगी। सिसोदिया ने आप के तमाम विधायकों से अपील की है कि भाजपा की इस नाजायज वसूली के खिलाफ लोगों की मदद करें। दिल्ली के मैरिज हाल में धधकती आग के बीच फंसे मेहमान, दमकलकर्मियों ने लिफ्ट काटकर ऐसे बनाया रास्ता इससे पहले मनीष सिसोदिया ने बीजेपी पर अराजकता का माहौल बनाने का आरोप लगाया था। सिसोदिया ने कहा था कि बीजेपी हर तरफ गुंडाई और लफंगाई का नाम बन गई है। अगर ये गुंडागर्दी और लफंगाई को बंद करना है तो इसका सरल तरीका है कि बीजेपी के मुख्यालय में बुलडोजर चला दो, लफंगों के मुख्यालयों में अपने आप बुलडोज़र चल जाएगा। इनके नेता गुंडई और लफंगाई करते हुए देखे जाएंगे या गुंडे दबंगों का सम्मान करते हुए नजर आएंगे। देश की अगली पीढ़ी को पढ़ाने का इनके पास कोई काम नहीं, नौकरी देने का कोई काम नहीं है। वहीं, दिल्ली के मुख्यमंत्री अरविंद केजरीवाल ने भी ट्वीट किया है. उन्होंने लिखा है कि पूरी दिल्ली से इस तरह की कई शिकायतें आ रहीं हैं। दिल्ली के लोग खुलेआम इस किस्म की उगाही कर रहे हैं, लेकिन गुंडागर्दी बर्दाश्त नहीं करेंगे। क्या इसलिए MCD के चुनाव टाले हैं? source: oneindia.com",politics
"दिल्ली दंगा: 'भड़काऊ था उमर खालिद का भाषण..', हाई कोर्ट ने जमानत देने से किया इंकार","नई दिल्ली: दिल्ली दंगे के मामले में UAPA के तहत अरेस्ट किए गए जहवरलाल नेहरू यूनिवर्सिटी (JNU) के पूर्व छात्र उमर खालिद की अमरावती में दी गई स्पीच को दिल्ली उच्च न्यायालय ने भड़काऊ और आपत्तिजनक माना है। वर्ष 2020 के दिल्ली दंगों के मुख्य आरोपी खालिद की जमानत याचिका को जस्टिस सिद्धार्थ मृदुल व न्यायमूर्ति रजनीश भटनागर की बेंच ने खारिज कर दिया है। कोर्ट ने कहा कि, 'क्या ये कहना कि जब आपके पूर्वज अंग्रेजों की दलाली कर रहे थे, गलत नहीं है? अभिव्यक्ति की स्वतंत्रता का हवाला देकर ऐसे भड़काऊ बयान नहीं दिए जा सकते। लोकतंत्र में इसकी अनुमति नहीं है।' अदालत ने पूछा कि, 'क्या आपको नहीं लगता कि भाषण में इस्तेमाल किए गए ये भाव लोगों भड़काने वाले है? यह पहली दफा नहीं है जब आपने अपने भाषण में ऐसा कहा है। आपने यह कम से कम पाँच दफा कहा। यह लगभग ऐसा है जैसे कि भारत की आजादी की लड़ाई सिर्फ एक ही समुदाय ने लड़ी थी।' अदालत ने सवाल किया कि क्या गाँधी जी या शहीद भगत सिंह जी ने कभी इस भाषा का प्रयोग किया था? दिल्ली उच्च न्यायालय ने खालिद के भाषण का एक हिस्सा भी पढ़ा। इसके बाद उमर खालिद के वकील त्रिदीप पेस से अदालत ने कहा कि बयान को देखकर हैरान नहीं है कि क्यों पुलिस ने इसमें FIR दर्ज की है। पेस की दलील पर कड़ा रुख अपनाते हुए कोर्ट ने सवाल किया कि क्या अभिव्यक्ति की स्वतंत्रता का अधिकार अप्रिय भाषण देने तक है। जो IPC के 153A और 153B के तहत दंडनीय अपराध है। अदालत ने जब पूछा कि खालिद पर क्या इल्जाम हैं। इसके जवाब में त्रिदीप पेस ने कहा कि खालिद पर साजिश का आरोप लगाया गया है, मगर वह उस समय शहर में मौजूद नहीं था। हालाँकि, अदालत ने कहा कि प्रथम दृष्टया कोर्ट कह सकती है कि खालिद द्वारा दिया गया भाषण स्वीकार्य नहीं है। अदालत ने खालिद की जमानत याचिका पर दिल्ली पुलिस को नोटिस जारी करते हुए तीन दिन में जवाब दायर करने का निर्देश दिया है। याचिका पर अगली सुनवाई 27 अप्रैल को होगी। माँ चामुंडा के जिस मंदिर को अंग्रेज़ भी न हटा सके, बदल दिया रेलवे लाइन का रास्ता.. अब फिर उसे हटाने की कोशिश रूस ,साइबेरियाई शिविरों में यूक्रेनियों को निर्वासित करना चाहता है युवक को अपनी मौसी से हुआ इश्क़, परिजनों ने किया विरोध.., लेकिन पंचायत ने दे दी निकाह की इजाजत",politics
"बोचहां उपचुनाव से बढ़ा बिहार बीजेपी का संकट, शाह के दौरे से पहले सुशील मोदी ने भी उठा दिए सवाल","कुछ ही दिन पहले जहां बिहार में भारतीय जनता पार्टी (बीजेपी) विधानसभा में संख्याबल बढ़ाकर सबसे बड़ी पार्टी बनी तो अटकलें लगने लगीं कि सूबे की कमान जल्द ही भगवा दल अपने हाथ में ले सकती है। लेकिन अब बोचहां उपचुनाव में हार ने पार्टी को परेशान कर दिया है। अपने मजबूत गढ़ में बीजेपी ने इस तरह हार की उम्मीद नहीं की थी। करीब 36 हजार वोट का फासला भाजपा को लंबे समय तक दर्द देता रहेगा। भाजपा प्रदेश अध्यक्ष डॉ. संजय जायसवाल ने कहा है कि पार्टी ने बोचहां उपचुनाव नतीजों की समीक्षा की है और कमियों को दूर करने के लिए जरूरी कदम उठाए जाएंगे। उन्होंने कहा, ''सभी पहलुओं पर चर्चा हुई है। लेकिन मैं इस मंच पर मीडिया के साथ इसे साझा नहीं कर सकता। पार्टी सभी पहलुओं को देख रही है।'' जायसवाल भले ही इस पर खुलकर बोलने से बचते रहे, लेकिन पूर्व उपमुख्यमंत्री और राज्यसभा सांसद सुशील कुमार मोदी ने कहा है कि एनडीए को ना सिर्फ बोचहां उपचुनाव बल्कि 24 सीटों पर हुए एमएलसी चुनाव नतीजों की समीक्षा करने की जरूरत है, जिसमें भाजपा-जेडीयू को 10 सीटें गंवानी पड़ी। सुशील मोदी ने कहा, ''एनडीए निश्चित तौर पर हार की समीक्षा करेगा और समय से आवश्यक कदम उठाएगा। आखिर बोचहां विधानसभा क्षेत्र की एक-एक पंचायत में एनडीए विधायकों-मंत्रियों ने जनता से संपर्क किया था। पूरी ताकत लगाई गई थी। सरकार ने भी सभी वर्गों के विकास के लिए काम किये और सबका विश्वास जीतने की कोशिश की। इसके बाद भी एनडीए के मजबूत जनाधार अतिपिछड़ा वर्ग और सवर्ण समाज के एक वर्ग का वोट खिसक जाना अप्रत्याशित था। इसके पीछे क्या नाराजगी थी, इस पर एनडीए अवश्य मंथन करेगा। 2019 के लोकसभा चुनावों में एनडीए ने 40 में से 39 सीटों पर जीत हासिल की थी। क्या गलत हुआ और क्यों, एनडीए निश्चित रूप से इस पर गौर करेगा।'' नीतीश कुमार के बेहद करीबी समझे जाने वाले मोदी यहीं नहीं रुके और इशारा किया कि मुख्यमंत्री की कुर्सी को लेकर दुविधा की वजह से तालमेल की कमी वोटरों के दूर जाने की एक वजह हो सकती है। उन्होंने कहा, ''इस बात की भी समीक्षा की जाएगी कि क्यों एमएलसी चुनाव और उपचुनाव में एनडीए के घटक दलों में 2019 जैसा समन्वय नही रहा, अगले लोकसभा चुनाव से पहले जरूरी सुधार के लिए अभी समय है।''  एक वरिष्ठ बीजेपी नेता ने नाम सार्वजनिक नहीं करने की इच्छा जाहिर करते हुए कहा कि मोदी के बयान और अमित शाह के दौरे से ठीक पहले की टाइमिंग को गंभीरता से लिए जाने की जरूरत है, क्योंकि बीजेपी के बेस वोट में एक बिखराव साफ दिखा और आरजेडी को इसका फायदा मिला। उन्होंने कहा, ''ये पार्टी के लिए चेतावनी के सिग्नल हैं। केवल बिखराव की बात नहीं है, यह भी चिंता की बात है कि नए वोट नहीं जुड़ रहे हैं। मुकेश साहनी वाले प्रकरण के बाद निषाद खुश नहीं हैं और पशुपति कुमार पारस की पासवान काडर में चिराग पासवान जैसी स्वीकार्यता नहीं है। भूमिहार भी निराश हैं। ऐसे अलगाव के लिए महंगाई और अन्य मुद्दों को जिम्मेदार नहीं बताया जा सकता, क्योंकि इसके बावजूद चार राज्यों में बीजेपी ने हाल ही में जीत हासिल की है। बीजेपी और जेडीयू काटर में तालमेल की कमी से दोनों को नुकसान हुआ है और इससे पहले कि बहुत देर हो जाए, ठीक करने की जरूरत है। यदि कुछ नेताओं की व्यक्तिगत महत्वाकांक्षा पार्टी के रास्ते में आ रही है तो इसे प्रभावी ढंग से निपटने की जरूरत है। हिंदी बेल्ट में बिहार बीजेपी के लिए कमजोरी बना हुआ है। बीजेपी थिंक टैंक को इस पर काम करना चाहिए ताकि दुविधा लंबे समय तक बरकरार ना रहे।'' एएन सिन्हा इंस्टीट्यूट ऑफ सोशल स्टडीज के पूर्व डायरेक्टर डीएम दिवाकर ने कहा कि एनडीए का खराब प्रदर्शन आंतरिक टकराव है। बीजेपी और जेडीयू की ओर से दिए गए विरोधाभासी संदेशों से नुकसान हुआ। उन्होंने कहा, ''बिहार पिछड़ा हो सकता है, लेकिन दूर-दराज के इलाकों में भी लोगों के बीच राजनीतिक परिपक्वता है और दूसरे राज्यों के मुकाबले व्यवहार अलग होता है। मोदी ने जो साहसिक रूप से कहा है वह ठीक है। नीतीश कुमार से उनकी नजदीकी को बिहार के लिए सर्वश्रेष्ठ माना जाता था, लेकिन इसे बीजेपी के विकास में बाधक दिखाया गया। सच यह है कि मोदी व्यावहारिक हैं और बिहार की त्रिकोणीय राजनीति और नीतीश कुमार की अपरिहार्यता को समझते हैं, जो किसी एक पार्टी को मतदाताओं पर पूरी तरह से हावी नहीं होने देती है।'' दिवाकर ने कहा कि इस परिणाम से नीतीश कुमार को भी बीजेपी की बढ़ती आक्रमता से राहत मिल सकती है, जिसने उन्हें असहज कर दिया था। उन्होंने कहा, ''बीजेपी 2024 की बड़ी तस्वीर देख रही है। यह नीतीश के लाभदायक हो सकता है, क्योंकि न तो भाजपा और न ही जद (यू) के पास उनका कोई विकल्प है। दर्जनों दावेदार हो सकते हैं, लेकिन वे दोनों ही संगठनों के लिए और मुश्किलें बढ़ा सकते हैं। बोचहां ने दोनों को जगाने का काम किया है। आरजेडी ने महंगाई और रोजगार जैसे मुद्दों पर सरकार को घेरना जारी रखा है, जोकि आम लोगों के लिए चिंता की वजह हैं और इन्हें बहुत लंबे समय तक पीछे नहीं रखा जा सकता है।'' For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
कांग्रेस पार्टी को जनकल्याण से कोई सरोकार नहीं...भष्‍ट्राचार ही श‍िष्‍टाचार,"जासं, धनबादः भारतीय जनतंत्र मोर्चा धनबाद जिला की बैठक कतरास में शुक्रवार को की गई। जिसकी अध्यक्षता जिला अध्यक्ष उदय प्रताप सिंह ने किया। बैठक में मोर्चा के सभी पदाधिकारियों शामिल हुए। जिसमें झारखंड सरकार के स्वास्थ्य मंत्री बन्ना गुप्ता द्वारा देश में कोरोना जैसे आपदा को भी जनता की मदद की जगह स्वयं के लाभ के लिए उपयोग किया जाना यह प्रदर्शित करता है कि कांग्रेस पार्टी को जनकल्याण से कोई सरोकार नहीं बल्कि स्वयं के विकास और भ्रष्टाचार ही इनके शिष्टाचार हैं। मंत्री द्वारा अपने हस्ताक्षर से 60-60 व्यक्तियों को सरकारी प्रोत्साहन राशि का वितरण एवं भुगतान का आदेश अपने हस्ताक्षर से निर्गत किया जाना सीधे सरकारी कोषों का दुरुपयोग एवं जनता के साथ धोखा है। मोर्चा के जिला अध्यक्ष उदय प्रताप सिंह ने बताया कि झारखंड की जनता इस बात से भली-भति परिचित है कि झारखंड में भ्रष्टाचार की लड़ाई और जनता के पैसे की यदि कोई सच्चाई से रक्षा करता है तो वह एक मात्र सरयू राय ही है। कांग्रेस पार्टी के प्रत्येक भ्रष्टाचार को भारतीय जनतंत्र मोर्चा सड़क से संसद तक पर्दाफाश करेगी। जल्द ही भारतीय जनतंत्र मोर्चा धनबाद जिला का एक शिष्टमंडल स्वास्थ्य मंत्री के खिलाफ झारखंड के मुख्यमंत्री से भी मिलेंगे। इसके अलावा रणधीर वर्मा चौक पर स्वास्थ्य मंत्री का पुतला दहन किया जाएगा। भारतीय जनतंत्र मोर्चा कहती है कि वे अब जनता के साथ धोखा होने नहीं देगी। यदि कांग्रेस पार्टी जनता के साथ धोखा नहीं करना चाहती हैं तो स्वास्थ्य मंत्री को मंत्री पद से हटाए अन्यथा भ्रष्टाचार पर विलाप बंद करें। मौके पर मोर्चा के जिला महामंत्री सहदेव प्रसाद सिंह, जिला उपाध्यक्ष नागेंद्र सिंह, रवि सिंह, संजय कुमार झा, मधुसूदन राय जिला प्राण किशोर राय, अजय चौहान, ललित चौहान, पप्पू यादव, दीपक कुमार केशरी, ललित चौहान, बंटी राय आदि मौजूद थे।",politics
UK PM Boris Johnson India Visit Live Updates: बोरिस जॉनसन ने कहा- यूक्रेन की राजधानी कीव में फिर से खोला जाएगा ब्रिटिश दूतावास,ब्रिटेन के प्रधानमंत्री बोरिस जॉनसन (British PM Boris Johnson) भारत आए हुए हैं. शुक्रवार को उनके दौरे (Boris Johnson in India ) का दूसरा दिन है. अपनी इस यात्रा की शुरुआत उन्होंने गुजरात (Gujarat) से अहमदाबाद की. जहां वह हलोल औद्योगिक क्षेत्र में ब्रिटेन की बहुराष्ट्रीय कंपनी जेसीबी द्वारा बनाई गई नई बुलडोजर फैक्ट्री में पहुंचे. उन्होंने इससे पहले गुरुवार को कहा कि ब्रिटेन यूक्रेन युद्ध का मामला पहले ही प्रधानमंत्री नरेंद्र मोदी के सामने राजनयिक स्तर पर उठा चुका है. बोरिस जॉनसन के इस दौरे से जुड़ा हर अपडेट जानने के लिए हमारे साथ बने रहें.,politics
"बरेली नगर निगम कार्यकारिणी में छह सदस्य निर्विरोध निर्वाचित, इस दल का रहा दबदबा","Bareilly News: बरेली नगर निगम कार्यकारिणी समिति चुनाव में भारतीय जनता पार्टी (भाजपा) का दबदबा एक बार फिर दिखाई दिया. नगर निगम कार्यकारिणी समिति के सभी छह सदस्यों का निर्वाचन एक बार फिर निर्विरोध हुआ है. मगर, इस चुनाव में भाजपा के चार सदस्य बने, तो वहीं सपा के दो कार्यकारिणी सदस्य निर्विरोध निर्वाचित हुए हैं. बरेली नगर निगम कार्यकारिणी समिति में 12 सदस्यों होते हैं. मगर, इसमें से छह सदस्यों का कार्यकाल पूरा हो गया था, जिसके चलते शुक्रवार सुबह नगर निगम सभागार में मेयर डॉ. उमेश गौतम, नगर आयुक्त अभिषेक आनंद, अपर नगर आयुक्त सुनील कुमार यादव आदि अफसरों की मौजूदगी में चुनाव शुरू हुआ. इसमें छह सदस्यों के निर्वाचन की कवायद शुरू की गई. भाजपा की तरफ से चार पार्षद ने नामांकन कराया, जबकि सपा की तरफ से दो ने नामांकन कराया था. मगर, भाजपा की तरफ से पार्षद दीपक सक्सेना, राजेन्द्र कुमार मिश्रा, हरिओम कश्यप, सौरभ सक्सेना और सपा की तरफ से अकील गुडडू, गौरव सक्सेना को निर्विरोध सदस्य घोषित कर दिया गया. निर्विरोध निर्वाचित कार्यकारिणी समिति के सदस्यों का फूल-मालाओं से स्वागत किया गया. इसके साथ ही सेवानिवृत्त कार्यकारिणी सदस्य अफरोज अहमद, संजय राय, जुबैदा बी, मुनेंद्र सिंह, मुकेश मेहरोत्रा और सुधा शर्मा को बुके देने के साथ ही शाक ओढ़ाकर विदाई दी गई. नए सदस्यों के आने के बाद कार्यकारिणी में 12 सदस्य हो गए हैं.इसमें सपा के शमीम अहमद, तबस्सुम नफीस, भाजपा के कपिलकांत, महेश राजपूत, अमित गिहार, राजकुमार गुप्ता पहले से ही हैं. अब कोई सदस्य नहीं होगा सेवानिवृत्त नगर निगम कार्यकारिणी समिति का कोई भी सदस्य सेवानिवृत्त नहीं होगा. यह कार्यकारणी चुनाव के समय तक बनी रहेगी, क्योंकि, अक्टूबर में नगर निगम चुनाव होंगे. उपसभापति का चुनाव 26 अप्रैल को नगर निगम कार्यकारिणी समिति का चुनाव होने के बाद उपसभापति का चुनाव होगा. इसकी तिथि शुक्रवार को घोषित की गई. 26 अप्रैल की सुबह में उपसभापति का चुनाव होगा. वर्तमान उपसभापति संजय राय भी सेवानिवृत्त हो गए हैं. रिपोर्ट : मुहम्मद साजिद",politics
"कांग्रेस विधायक बोले- महंगाई और बेरोजगारी को लेकर गृह मंत्री अमित शाह को देंगे ज्ञापन, भारी पुलिस बल तैनात","भोपाल, 22 अप्रैल। राजधानी में केंद्रीय गृह मंत्री अमित शाह के दौरे को लेकर पूर्व मंत्री एवं कांग्रेस विधायक पीसी शर्मा का बड़ा बयान सामने आया है। उन्होंने बताया कि केंद्रीय गृहमंत्री अमित शाह को कांग्रेस ज्ञापन देगी। कांग्रेसियों ने इसके लिए शासन और पुलिस से अनुमति मांगी है। कांग्रेस विधायक पीसी शर्मा ने बताया कि प्रदेश में बढ़ते महिला अपराध, बेरोजगारी एवं अन्य मुद्दों को लेकर जिला कांग्रेस अध्यक्ष कैलाश मिश्रा के नेतृत्व में व अन्य कार्यकर्ता के साथ रोड शो के दौरान पांच नंबर बस स्टॉप के पास हम लोग गृह मंत्री अमित शाह को ज्ञापन देंगे। विधायक ने बताया कि प्रदेश में लगातार महंगाई व बेरोजगारी तेजी से बढ़ रही है। प्रदेश सरकार रोजगार और महिला सुरक्षा में असफल है। इसलिए वे गृह मंत्री अमित शाह को ज्ञापन देंगे। PCC के बाहर भारी पुलिस बल मौजूद आपको बता दें कि प्रशासन को जैसे ही पता चला है कि कांग्रेस विधायक द्वारा ज्ञापन देने की मांग की गई है, वैसे ही पुलिस प्रशासन ने पीसीसी के बाहर पुलिस बल की भारी संख्या तैनात कर दी। आपको बता दें कि कांग्रेसियों को फिलहाल अब तक पुलिस प्रशासन ने कोई अनुमति नहीं दी है। अब देखना होगा कि कांग्रेसी किस तरह गृहमंत्री अमित शाह को ज्ञापन देते हैं। राजा भोज एयरपोर्ट कमलनाथ का बड़ा बयान अमित शाह के भोपाल दौरे पर पूर्व सीएम कमलनाथ ने कहा कि अमित शाह जी का स्वागत हैं। वो आए देखें कितनी बुरी हालत है। और जो कलाकारी हो रही है, उसको भी देखें। मध्य प्रदेश में जिस प्रकार का धोखा दिया जा रहा हैं। जहां हर वर्ग परेशान है और केवल घोषणाएं एक्टिंग करते हैं और सोचते हैं कि जनता समझती नहीं है, लेकिन जनता आज के दिन बहुत समझदार है। -पंजाब: मान सरकार कर सकती है राज्य के हितों से समझौता, जानिए वड़िंग ने क्यों दिया ये बयान source: oneindia.com",politics
"रतलाम में कमलनाथ ने CM शिवराज पर साधा निशाना, कह दी ये बड़ी बात","रतलाम, 22 अप्रैल: कांग्रेस और कमलनाथ दोनों ही इन दिनों मिशन 2023 की तैयारियों में जुटे हुए नजर आ रहे हैं, जहां कमलनाथ लगातार प्रदेश के अलग-अलग जिलों का दौरा कर कार्यकर्ताओं से मुलाकात कर रहे हैं. इस बीच कमलनाथ रतलाम जिले के दौरे पर आए, जहां उन्होंने कांग्रेस कार्यकर्ताओं और पदाधिकारियों की बैठक के साथ ही महंगाई हटाओ महारैली को संबोधित किया. इस दौरान कांग्रेस विधायक कांतिलाल भूरिया, युवा कांग्रेस के प्रदेश अध्यक्ष डॉ. विक्रांत भूरिया समेत बड़ी संख्या में कांग्रेस कार्यकर्ता और पदाधिकारी मौजूद रहे. वहीं रतलाम पहुंचने पर कार्यकर्ताओं ने कमलनाथ का जोरदार स्वागत भी किया. शिवराज सरकार पर जमकर साधा निशाना रतलाम में महंगाई हटाओ महारैली को संबोधित करते हुए कमलनाथ ने शिवराज सरकार पर जमकर निशाना साधा, इस दौरान कमलनाथ ने कहा कि भारतीय जनता पार्टी के पास बचा क्या है, मैं पूछना चाहता हूं शिवराज सिंह जी आपके पास पुलिस है, आपके पास पैसा है, आपके पास प्रशासन है पर आपके साथ यह जनता नहीं है. इसी के साथ कमलनाथ ने कहा कि सब जो मेरे साथी हैं, कांग्रेस परिवार के सदस्य हैं, आम जनता है, मैं आपसे यही कहना चाहता हूं कि कमलनाथ आपके साथ खड़े रहेंगे, हमेशा खड़े रहेंगे. कमलनाथ ने नौजवानों से किया आह्वान कमलनाथ ने सीएम शिवराज सिंह चौहान पर निशाना साधते हुए कहा कि, शिवराज सिंह कहते हैं हमने पिछले 2 साल में यह किया. 1 लाख लोगों को रोजगार मिलेगा शिवराज जी आप कितना झूठ बोलेंगे, आपने तो झूठ को भी शर्मा दिया. यह सोचते हैं कि जनता आज समझती नहीं है, मैं तो नौजवानों से यही कहता हूं अपना भविष्य सुरक्षित रखिए, यह भविष्य आपका है. सच्चाई जनता के सामने है: कमलनाथ महंगाई और बेरोजगारी को लेकर भी कमलनाथ ने केंद्र और राज्य सरकार पर जमकर जुबानी हमला बोला. कमलनाथ ने कहा कि, सच्चाई आपके सामने है. महंगाई की कोई सीमा नहीं है, आज यह ध्यान मोड़ने का प्रयास करते हैं. महंगाई से बेरोजगारी से, और अगले 17 महीनों में इनका प्रयास रहेगा कि लोग महंगाई की बात ना करें, लोग किसानों की बात ना करें, लोग भ्रष्टाचार की बात ना करें, ऐसे मुद्दा लाएंगे, ऐसी आफत करेंगे कि लोगों का मुड़ जाए. इंदौर से हुआ युवा कांग्रेस के 'यंग इंडिया के बोल सीजन-2' का आगाज, ऐसा है पूरा अभियान source: oneindia.com",politics
"'मैं सच्चा रामभक्त, हिंदू होने पर गर्व': गुजरात कॉन्ग्रेस के कार्यकारी अध्यक्ष हार्दिक पटेल ने भाजपा की तारीफ की, कहा था- पार्टी में मेरी हालत नसबंदी वाले दूल्हे जैसी","विधानसभा चुनावों से पहले गुजरात (Gujarat Assembly Election) कॉन्ग्रेस के कार्यकारी अध्यक्ष हार्दिक पटेल (State Congress Executive president Hardik Patel) का पार्टी से मोहभंग भाजपा (BJP) की ओर झुकाव दिख रहा है। कॉन्ग्रेस में खुद को ‘नसबंदी वाला दूल्हा’ बताने वाले हार्दिक पटेल ने कहा है कि वे सच्चा रामभक्त हैं और उन्हें हिंदू होने पर गर्व है। हार्दिक पटेल ने राम मंदिर निर्माण और कश्मीर से अनुच्छेद 370 हटाने पर भाजपा की सराहना की। अपने पिता की बरसी पर 4,000 भगवद्गीता बाँटने की घोषणा करते हुए हार्दिक ने कहा कि वे सच्चा रामभक्त हैं और उन्हें हिंदू होने पर गर्व है। उन्होंने कहा कि भाजपा ने भाजपा ने अनुच्छेद 370 हटाने और राम मंदिर निर्माण का अपना वादा पूरा किया है, जिससे वे काफी प्रभावित हैं। हालाँकि, इस दौरान उन्होंने यह भी कहा कि ऐसा कहने का मतलब यह नहीं है कि भाजपा में शामिल होने का उनका कोई इरादा नहीं है, लेकिन सभी विकल्प खुले रखने की बात कही। उन्होंने कहा कि बस वे अपने विरोधी को कमजोर नहीं मानते हैं तथा उसकी नीतियों का विरोध करने के लिए पूरी ताकत के साथ मैदान में उतरना होगा। उन्होंने यह भी कहा कि भाजपा गुजरात में बेहद मजबूत है। हार्दिक ने कहा कि कॉन्ग्रेस में उन्हें काम करने नहीं दिया जा रहा है, उन्हें रोका जा रहा है। उन्होंने कहा कि उनके सभी राजनीतिक विकल्प खुले हैं। गुजरात की जनता के हित में जो भी फैसला करना पड़ेगा, वह करेंगे। भाजपा की तारीफ करते हुए हार्दिक पटेल ने कहा कि भाजपा में मेहनत करने वालों को मौका दिया जाता है, लेकिन कॉन्ग्रेस युवाओं को मौका नहीं देती। अपने हिंदूवादी रूख को दिखाते हुए हार्दिक ने कहा कि वे अपने पिता भरतभाई पटेल की पहली बरसी पर 28 अप्रैल को अपने गाँव वीरमगाम में सुंदरकांड का पाठ कराएँगे। इसके साथ ही वे 4,000 भगवद्गीता बाँटेंगे और लोगों को भोजन कराएँगे। बता दें कि कोरोना की दूसरी लहर में हार्दिक के पिता का देहांत हो गया था और उस वक्त कॉन्ग्रेस का कोई बड़ा नेता उनसे मिलने नहीं आया था। कॉन्ग्रेस से नाराजगी पर हार्दिक ने कहा कि वे पार्टी से नाराज नहीं है। उन्होंने कहा कि प्रदेश नेतृत्‍व ने उनकी बात नहीं सुनी तो उन्होंने अपनी बात केसी वेणुगोपाल के सामने रख दी है। हार्दिक ने कहा क‍ि राजस्‍थान में सचिन पायलट ने अच्‍छा काम किया, लेकिन उनके साथ भेदभाव हुआ। वही हाल गुजरात में भी होने जा रहा। नसबंदी वाला दूल्हा इससे पहले पहले हार्दिक ने कॉन्ग्रेस से अपनी नाराजगी खुलेआम जाहिर की थी। उन्होंने 13 अप्रैल 2022 को कॉन्ग्रेस पर आरोप लगाया कि उन्हें गुजरात प्रदेश कॉन्ग्रेस कमिटी (PCC) की बैठक में भाग लेने के लिए नहीं बुलाया जाता। उन्होंने यह भी कहा कि किसी भी निर्णय में उन्हें शामिल नहीं किया जाता है। उन्होंने कहा, ""इस पद का क्या मतलब है? गुजरात कॉन्ग्रेस में कार्यकारी अध्यक्ष का मतलब शादी के बाद दूल्हे की नसबंदी करवाने के बराबर है।""",politics
"Bihar: राजद में खुशी की लहर, तेजस्वी, तेजप्रताप के इफ्तार के पहले लालू प्रसाद को मिली जमानत","पटना: चारा घोटाले के डोरंडा कोषागार से अवैध निकासी के मामले में सजायाफ्ता बिहार के पूर्व मुख्यमंत्री लालू प्रसाद यादव को झारखंड हाईकोर्ट ने जमानत दे दी है. झारखंड हाईकोर्ट ने शुक्रवार को 10 लाख रुपए के निजी मुचलके पर जमानत मंजूर की है. इस खबर के पटना पहुंचने पर राजद में खुशी की लहर है. बिहार में खुशी की लहर इस बीच, राजद के नेता तेजस्वी यादव और तेजप्रताप ने शुक्रवार की शाम दावत ए इफ्तार का भी आयोजन किया है. राजद अध्यक्ष लालू प्रसाद को जमानत मिलने के बाद राजद के एक नेता ने कहा कि शुक्रवार को झारखंड उच्च न्यायालय ने लालू यादव की जमानत याचिका को मंजूरी दे दी, जिसके बाद इसकी खुशी बिहार तक पहुंची है. उन्होंने कहा कि शुक्रवार का दिन हम सब के लिए रहमत का दिन बनकर आया. दिन में अध्यक्ष लालू प्रसाद की जमानत मंजूरी की खबर ने शाम में होने वाली इफ्तार पार्टी के उमंग को और अधिक बढ़ा दिया है. 'एक बार फिर से स्वागत है बड़े साहब' इधर, राजद के नेता और बिहार के पूर्व मंत्री तेज प्रताप यादव ने अपने आधिकारिक ट्विटर हैंडल से ट्वीट कर लिखा कि पिछड़ों को अधिकार दिलाकर सामाजिक न्याय की अवधारणा को मजबूत करने वाले मसीहा को आज हाईकोर्ट ने बेल दिया. एक बार फिर से स्वागत है बड़े साहब. उल्लेखनीय है कि पूर्व मुख्यमंत्री राबड़ी देवी विधानसभा में विपक्ष के नेता तेजस्वी प्रसाद यादव और पूर्व मंत्री विधायक तेजप्रताप यादव ने संयुक्त रूप से शुक्रवार को 10 सकरुलर रोड स्थित पूर्व मुख्यमंत्री के आवास पर दावत ए इफ्तार का आयोजन किया है. इस दावत ए इफ्तार में राज्य के रोजेदारों, राजद के पदाधिकारियों और गण्यमान्य व्यक्तियों को आमंत्रित किया गया है. पांच साल की मिली थी सजा बता दें कि झारखंड स्थित डोरंडा कोषागार मामले में लालू यादव को पांच साल की सजा मिली है. उन्हें आज झारखंड हाई कोर्ट से जमानत मिल गई है. मामला डोरंडा ट्रेजरी मामले से संबंधित है जिसमें उन्हें 21 फरवरी को पांच साल की सजा सुनाई गई थी. आज बेल मिलने के बाद आरजेडी में खुशी है. (इनपुट-आईएएनएस) यह भी पढ़े- लालू प्रसाद को हाईकोर्ट से जमानत: चारा घोटाला मामले में राजद प्रमुख की बेल मंजूर",politics
Alwar: कांग्रेस ने साधा बीजेपी पर निशाना,"कांग्रेस ने बीजेपी पर निशाना. कांग्रेस ने कहा, बीजेपी के आरोप गलत. UP, MP में बुलडोजर चल रहा है.",politics
"इमरान खान ने पाकिस्तान आर्मी और जनरल बाजवा पर साधा निशाना, कहा- जल्द कराओ चुनाव","लाहौर: पाकिस्तान के पूर्व प्रधानमंत्री इमरान खान अपनी कुर्सी खोने के बाद से लगातार कई मोर्चों पर हमला बोल रहे हैं। अब इमरान खान ने इशारों-इशारों में पाकिस्तान के आर्मी इस्टैब्लिशमेंट पर निशाना साधा है। इमरान ने उन लोगों को चुनाव कराकर 'भूल सुधारने' की चेतावनी दी है, जो उन्हें सत्ता से बेदखल करने में शामिल रहे। उन्होंने कहा कि यदि चुनाव नहीं कराया गया तो उनके समर्थक राजधानी पहुंचकर 'आयातित' सरकार को उखाड़ फेंकेंगे। वह लाहौर में गुरुवार की रात पाकिस्तान तहरीक-ए-इंसाफ पार्टी की रैली को संबोधित कर रहे थे। 'चुनाव कराकर अपनी भूल सुधार लें वे लोग' इस दौरान इमरान ने प्रधानमंत्री शहबाज शरीफ के नेतृत्व वाली नयी गठबंधन सरकार और नयी सरकार को सत्ता में लाने वालों पर निशाना साधा। इमरान सरकार को 10 अप्रैल को नेशनल असेंबली में अविश्वास प्रस्ताव पास करके बेदखल कर दिया गया था। सैन्य प्रतिष्ठान का परोक्ष रूप से संदर्भ देते हुए खान ने कहा, 'जिन लोगों ने मेरी सरकार को बेदखल करने की भूल की है, उन्हें बिना देर किये नये सिरे से चुनाव कराकर अपनी भूल सुधारनी चाहिये।' उन्होंने पाकिस्तान के लोगों से कहा कि वे राजधानी पहुंचने से पहले उनकी अपील का इंतजार करें। जनरल बाजवा पर भी इमरान ने साधा निशाना पाकिस्तानी सेना के प्रमुख जनरल कमर जावेद बाजवा पर परोक्ष रूप से निशाना साधते हुए इमरान खान ने बुधवार को आरोप लगाया था कि ताकतवर आर्मी के 'बुरे काम' में लिप्त कुछ तत्व उन्हें सत्ता से बेदखल करने के लिए जिम्मेदार हैं। अपने राजनीतिक विरोधियों पर निशाना साधते हुए खान ने कहा कि जो लोग अगले चुनाव में इन 'देशद्रोहियों' को वोट देंगे, वे भी देशद्रोही होंगे। इमरान ने पाकिस्तान के विपरीत भारत की स्वतंत्र विदेश नीति की सराहना की और कहा, 'भारत की विदेश नीति अपने लोगों के लिए है। हमारी विदेश नीति दूसरों के लिए कैसे हो सकती है।' इमरान ने कई मौकों पर की भारत की तारीफ इमरान ने इससे पहले भी अपनी स्वतंत्र विदेश नीति के लिए कई मौकों पर भारत की प्रशंसा की है। सत्ता से बेदखल करने के लिए मौजूदा सरकार को फटकार लगाते हुए पूर्व प्रधानमंत्री ने आरोप लगाया कि उन्होंने सांसदों की अंतरात्मा को खरीदा और 'विदेशी शक्तियों के जूते पॉलिश' किए। इमरान ने कहा कि जिस दिन वह सत्ता में आए, उनका लक्ष्य पाकिस्तान को एक स्वतंत्र विदेश नीति देना था। उन्होंने अपनी आजादी वापस लेने का ऐलान करते हुए कहा कि विदेशी शक्तियों को दंडित करके उन्हें पीछे धकेल दिया जाएगा। '...तो मैं काफी कम कीमत पर गेहूं और तेल लाता' इमरान ने खेद व्यक्त करते हुए कहा कि वह रूस से 30 प्रतिशत रियायती दरों पर तेल और गेहूं आयात करने की योजना बना रहे थे, लेकिन उनकी सरकार को एक सुनियोजित साजिश के माध्यम से नीचे लाया गया जिसमें अमेरिका और स्थानीय पात्र शामिल थे। उन्होंने यह भी मांग की कि शीर्ष अदालत पत्र मामले की जांच करे, जिससे पता चलता है कि अमेरिका द्वारा उनकी सरकार को हटाने के लिए एक बड़ी साजिश रची गई थी। उन्होंने कहा कि वह पत्र की जांच के लिए एक आयोग गठित करने के शहबाज शरीफ के प्रस्ताव को खारिज करते हैं।",politics
भारतीय जनता पार्टी की दान चेन मार्केटिंग में ऐसे 'फंस' गए बड़े-बड़े नेता,"भारतीय जनता पार्टी में इन दिनों दान की चेन मार्केटिंग चल रही है. इसमें कई बड़े-बड़े नेता दान जुटा रहे हैं. चलिए जानते हैं इसके बारे में. लखनऊ: भारतीय जनता पार्टी में इन दिनों दान की चेन मार्केटिंग चल रही है. इसमें सारे नेता फंस चुके हैं. भाजपा के राष्ट्रीय स्तर के माइक्रो डोनेशन अभियान के तहत सभी पदाधिकारियों, विधायकों और मंत्रियों को एक निश्चित लक्ष्य दे दिया गया है. इस लक्ष्य के तहत मंत्रियों को करीब 6000, विधायकों को 1000, प्रदेश पदाधिकारियों को 10-10 और अन्य पदाधिकारियों को भी इसी तरह से लोगों को जोड़कर दान करवाना है. दान आम जनता से करवाना है न कि पार्टी के पदाधिकारियों या सदस्यों से. ऐसे में बड़े-बड़े नेता इन दिनों दान जुटाने में लगे हुए हैं. भाजपा के प्रवक्ता हीरो बाजपेई ने बताया कि पहले भी हमारे सदस्यता शुल्क अभियान चलते रहे हैं. यह माइक्रो डोनेशन अभियान है, पांच से लेकर हजार रुपये तक का दान इसमें किया जा सकता है. माइक्रो डोनेशन के इस अभियान की शुरुआत कुछ दिन पहले भारतीय जनता पार्टी के राष्ट्रीय अध्यक्ष जेपी नड्डा ने की थी. इसके बाद उत्तर प्रदेश में भी भाजपा के प्रदेश अध्यक्ष स्वतंत्र देव सिंह, मुख्यमंत्री योगी आदित्यनाथ ने खुद एक हजार दान करके कार्यकर्ताओं से इस अभियान के तहत जुट जाने के लिए कहा था. सभी मंत्रियों और नेताओं को दान का लक्ष्य दिया गया है. इसके लिए नमो ऐप के माइक्रो डोनेशन वाले विकल्प पर जाकर रजिस्ट्रेशन कराना अनिवार्य है. वहां से मिले यूनिक लिंक को आगे बढ़वाकर दान करवाना है. इस लिंक के जरिए हुआ दान उस विशेष नेता के खाते में जुड़ेगा जो इसको फॉरवर्ड करेगा. इसके बाद से भाजपा के पदाधिकारी इस लिंक को व्हाट्सएप ग्रुप पर भेजकर दान करवाने में जुट गए हैं. सबसे बड़ा लक्ष्य मंत्री और विधायकों का है. इसमें पांच, दस, 100, 500 व 1000 रुपए का दान किया जा सकता है. भाजपा प्रवक्ता का कहना है कि बात पैसे की नहीं है, लक्ष्य है ज्यादा से ज्यादा लोगों को भाजपा से जोड़ना. ऐसी ही जरूरी और विश्वसनीय खबरों के लिए डाउनलोड करें ईटीवी भारत ऐप",politics
"मनीष सिसोदिया ने AAP विधायकों को लिखा पत्र, कहा- लोगों को बुलडोजर की धमकी दे रहे हैं BJP के गुंडे","दिल्ली में बुल्डोजर पर जमकर सियासत हो रही है। दिल्ली के मुख्यमंत्री मनीष सिसोदिया ने भाजपा पर एक गंभीर आरोप लगाया है, सिसोदिया के मुताबिक, भाजपा के गुंडे लोगों को घरों में जाकर धमका रही है कि यदि इतने पैसा नहीं दोगे तो घर पर बुल्डोजर चलवा देंगे।  साथ ही दिल्ली के उपमुख्यमंत्री मनीष सिसोदिया ने अपने सभी विधायकों को पत्र लिख अपील की है कि, ""लोगों के साथ जाकर खड़े हों और बताओ कि पार्टी उनके साथ है। वहीं इन लोगों के खिलाफ शिकायत मिलने पर इन्हें पकड़ पुलिस को सौंपा जाए। वहीं पार्टी, भाजपा की इस गुंडई की कड़ी निंदा करती है। इस किस्म की खुलेआम गुंडागर्दी दिल्ली की जनता कभी बर्दास्त नहीं करेगी।""  मनीष सिसोदिया ने अपने पत्र में कहा है कि, हमारे पास कई लोगों से शिकायतें आ रही हैं कि भाजपा के लोग अब दिल्ली में घरों, दुकानों पर जाकर आम लोगों को धमकी दे रहे हैं कि अगर इतने पैसे नहीं दोगे तो तुम्हारे घर पर बुल्डोजर चलवा देंगे, मुझे मेरे विधानसभा क्षेत्र पटपड़गंज की सोसाइटीज से शिकायत आई हैं, लोग बहुत डरे हुए हैं भाजपा की गुंडई को देखते हुए भय से आगे आने में डर रहे हैं कि कहीं वास्तव में वो इनके घर दुकान न तुड़वा दें।  मुझे पता चला है कि नगर निगम में जाते-जाते भारतीय जनता पार्टी ने तय किया है कि जितना पैसा जा सकता है कमा लें, इसलिए अब दुकान मालिकों-मकान मालिकों को भारतीय जनता पार्टी के गुंडे तरह-तरह की धमकियां दे रहे हैं उन्हें ब्लैकमेल कर रहे हैं।  पत्र में सिसोदिया ने इस बात का भी जिक्र किया है कि, ""इनके लिए दिल्ली में बने किसी भी मकान या दुकान में कोई सामान्य सी कमी निकलना मुश्किल नहीं है। लगभग सभी घरों में छोटी-मोटी कमी तो नगर निगम वाले निकाल ही लेंगे वो चाहे किसी छज्जे के साइज के बारे में हो, बालकनी कवर करने की बात हो, एक्स्ट्रा कमरा बनाने की या दुकान में किए गए किसी काम के बारे में। भाजपा बुलडोजर की धमकी देकर पूरी दिल्ली में उगाही शुरू कर दी है।""",politics
"'गरीबी हटाओ', 1984 के चुनाव: राजस्थान बोर्ड परीक्षा में कांग्रेस पर पूछे गए सवालों को लेकर बवाल","नई दिल्ली: भारत में पहले तीन आम चुनावों में किस पार्टी का दबदबा रहा? 'गरीबी हटाओ' का नारा किसने दिया? और एक सामाजिक और वैचारिक गठबंधन के तौर पर कांग्रेस के बारे में संक्षिप्त जानकारी दें- ये कुछ ऐसे सवाल हैं जो राजस्थान बोर्ड की 12वीं कक्षा के लिए गुरुवार को हुए राजनीति विज्ञान के पेपर में शामिल थे.  भारतीय जनता पार्टी (भाजपा) ने जहां प्रश्न पत्र में ऐसे सवालों को शामिल करने को लेकर कांग्रेस के नेतृत्व वाली राजस्थान सरकार की मंशा पर सवाल उठाए, वहीं कांग्रेस का दावा है कि उसका इससे कोई लेना-देना नहीं है क्योंकि प्रश्न पत्र स्वतंत्र परीक्षकों द्वारा बनाए जाते हैं. प्रश्न पत्र की तस्वीरें सोशल मीडिया पर वायरल होने के बाद से इसे लेकर राज्य में खासा बवाल मच गया है और भाजपा ने सवाल तैयार करने वालों के खिलाफ सख्त कार्रवाई की मांग की है. भाजपा के प्रदेश अध्यक्ष सतीश पूनिया ने पत्रकारों से बातचीत के दौरान प्रश्न पत्र की आलोचना करते हुए कहा, 'यह राजनीति विज्ञान का पेपर है या फिर कांग्रेस के इतिहास पर बना कोई प्रश्न पत्र? यह पार्टी युवा पीढ़ी को गुमराह करने के लिए जानी जाती है. हम इस मामले में सख्त कार्रवाई की मांग कर रहे हैं.' कुछ अन्य सवाल इस तरह के थे- 'कांग्रेस ने 1967 का आम चुनाव किन परिस्थितियों में लड़ा और उसे कैसा जनादेश मिला? विस्तार से बताएं', 'लोकसभा चुनाव 2004 के बाद कई महत्वपूर्ण मुद्दों पर अधिकांश दलों के बीच व्यापक आम सहमति बनी थी. उनमें से किन्हीं दो को संक्षेप में समझाइए' और '1984 के लोकसभा चुनाव में कांग्रेस ने कितनी सीटें जीती थीं?' बहुजन समाज पार्टी (बसपा) के संस्थापक के संबंध में भी एक सवाल पूछा गया और एक में पूछा गया था, 'भारतीय कम्युनिस्ट पार्टी किस आधार पर विभाजित हुई थी.' माध्यमिक शिक्षा बोर्ड के प्रशासक, एल.एन. मंत्री ने दिप्रिंट को बताया, 'सभी प्रश्न एनसीईआरटी के सिलेबस पर आधारित हैं, जो बोर्ड परीक्षाओं में पूछे जाते रहे हैं. प्रश्न सिलेबस से हैं और निर्धारित मानदंडों के अनुरूप हैं. हम पहले ही सवालों की जांच कर चुके हैं और प्रारंभिक रिपोर्ट के मुताबिक पाया गया कि यह पूरी तरह पाठ्यक्रम पर आधारित है. इसमें कांग्रेस से जुड़े कुछ अध्याय हैं, सवाल उसी के संदर्भ को दर्शाते हैं.' भाजपा विधायक और प्रवक्ता राम लाल शर्मा ने कहा, 'राजस्थान में कांग्रेस की सरकार है और पार्टी राज्य में शिक्षा का भी राजनीतिकरण करने में जुटी है. यह बेहद दुर्भाग्यपूर्ण है कि 12वीं कक्षा का राजनीति विज्ञान का पेपर वास्तव में राजनीति विज्ञान के बारे में नहीं है, बल्कि कांग्रेस अध्यक्ष के चुनाव के बारे में है.' उन्होंने कहा, 'इसलिए जिन छात्रों को कांग्रेस के बारे में अधिक जानकारी होगी, उन्हें कांग्रेस अपनी पार्टी में शामिल करेगी. यह काफी दुर्भाग्यपूर्ण है कि वे सिर्फ कांग्रेस के बारे में सवाल पूछ रहे हैं.' उन्होंने आगे कहा, 'वे एक तरह से छात्रों को केवल कांग्रेस के इतिहास के बारे में जानकारी देने की कोशिश कर रहे हैं. भाजपा की मांग है कि सवाल तैयार करने वालों के खिलाफ सख्त कार्रवाई की जाए और भविष्य में इसका ध्यान रखा जाए कि किसी एक खास पार्टी की विचारधारा से जुड़े सवाल न पूछे जाएं.' (इस खबर को अंग्रेज़ी में पढ़ने के लिए यहां क्लिक करें) BJP शासन में हाशिए पर पहुंचा मुस्लिम समुदाय, इसमें दलितों और OBCs के लिए संदेश छिपा है",politics
"राबड़ी देवी के घर जाएंगे नीतीश कुमार, इफ्तार पार्टी में लेंगे हिस्सा, क्या बिहार में बन रहे नए राजनीतिक समीकरण!","नई दिल्ली: बिहार के मुख्यमंत्री नीतीश कुमार (Nitish Kumar) बिहार की पूर्व सीएम राबड़ी देवी के घर जाएंगे. नीतीश कुमार आज आरजेडी की लीडर राबड़ी देवी (Rabri Devi) के घर होने वाली इफ्तार पार्टी में हिस्सा लेंगे. लालू प्रसाद यादव की पत्नी राबड़ी देवी के यहां होने वाली इस इफ्तार पार्टी की चर्चाएं बढ़ गई हैं. लोग इसे लेकर अलग-अलग तरह से कयासबाजी लगा रहे हैं. बहुत समय बाद पहली बार ऐसा हो रहा है जब अपनी प्रतिद्वंदी विपक्षी पार्टी आरजेडी के किसी कार्यक्रम में नीतीश कुमार हिस्सा लेने जा रहे हैं. नीतीश कुमार की सरकार को बीजेपी का समर्थन हासिल है. बीजेपी बिहार में दूसरी सबसे बड़ी पार्टी है. 2020 में हुए विधानसभा चुनाव में बीजेपी को 74 सीट्स मिली थीं. जबकि इसके बाद आरजेडी को 75 सीट्स हासिल हुई थीं. जेडीयू को 43 सीटों पर सिमट गई थी. इसके बाद भी बीजेपी ने समर्थन देते हुए नीतीश कुमार को सीएम बनाया था. बीजेपी नेता कई बार इस बात को कह चुके हैं कि बीजेपी की सीट्स ज़्यादा हैं, इसलिए बिहार में बीजेपी का सीएम होना चाहिए. वहीं, नीतीश कुमार भी बीजेपी पर कई बार निशाना साध चुके हैं. ऐसे में नीतीश कुमार का राबड़ी देवी के यहां जाना चर्चा का विषय बना हुआ है.",politics
"'यह कुकृत्य कांग्रेस की शवयात्रा निकालेगा...', अलवर में 300 वर्ष प्राचीन मंदिर तोड़े जाने पर भड़का VHP","जयपुर: राजस्थान के अलवर जिले में 300 वर्ष प्राचीन मंदिर पर बुलडोजर चलने का मामला लगातार तूल पकड़ता जा रहा है। इस मुद्दे पर विश्व हिंदू परिषद (VHP) ने गहलोत सरकार पर तीखा हमला बोलते हुए कहा है कि कांग्रेस का यह कुकृत्य ही राजस्थान में उसकी शव यात्रा निकालेगा। VHP के प्रवक्ता विनोद बंसल ने ट्वीट करते हुए गहलोत सरकार पर निशाना साधा है। उन्होंने अपने ट्वीट में लिखा है कि 'राजस्थान के अलवर में 300 वर्ष पुराने मंदिर को तो ध्वस्त किया ही, भगवान की मूर्तियों को भी खण्डित करने से नहीं चूकी कांग्रेस सरकार! जहांगीरपुरी पर रुदन करने वाली कांग्रेस का यह कुकृत्य ही राजस्थान में उसकी शव यात्रा निकालेगा। शर्म करो..' वहीं यूपी भाजपा के प्रवक्ता प्रशांत उमराव ने भी इस मुद्दे पर अशोक गहलोत को राजस्थान का औरंगजेब बताया है। बता दें कि अलवर में डेवेलपमेंट मास्टर प्लान के तहत राजगढ़ कस्बे के गोल सर्किल से मेला का चौराहा के बीच रास्ते में बाधा बने दुकानों और मकानों को जमींदोज़ करने को लेकर रविवार को बुलडोजर से ध्वस्तीकरण की कार्रवाई की गई थी। इस दौरान एक प्राचीन मंदिर को भी गिरा दिया गया। सोशल मीडिया पर इस विध्वंसीकरण के वीडियो भी जमकर वायरल हो रहे हैं। शिवालय में जूते पहने कर्मचारियों पर भी हिंदूवादी संगठनों का आक्रोश फूट रहा है। 'राहुल गांधी को 1000 रुपये जुर्माना दे...', RSS नेता को कोर्ट ने दिया आदेश पिंक फ्लोरल ड्रेस में नुसरत ने बढ़ाई फैंस की धड़कनें उपचुनाव सीट पर CM धामी ने किए ये 10 बड़े ऐलान",politics
राजस्थान में मंदिर पर बुलडोजरः BJP ने पूछा- 300 साल पुराना मंदिर अतिक्रमण कैसे? सुनिए कांग्रेस का जवाब,वीडियो डेस्क। अलवर के राजगढ़ में मंदिर तोड़ने के मामले में भाजपा और कांग्रेस आमने-सामने हो गए हैं। भाजपा ने मंदिर तोड़ने के पीछे कांग्रेस की साजिश बताई है पर कांग्रेस प्रदेश अध्यक्ष गोविंद डोटासरा ने पलटवार किया है। डोटासरा ने प्रेस वार्ता में कहा है कि यह मंदिर तोड़ने का काम भाजपा के नगर परिषद अध्यक्ष सतीश दुहारिया ने 8 सितम्बर 2021 में बोर्ड मीटिंग में किया है। इसे तोड़ने का प्रयास भाजपा की पूर्ववर्ती सरकार वसुंधरा राजे के समय भी मामले में भाजपा और आरएसएस के लोग गलत प्रचार कर रहे हैं। डोटासरा ने कहा कि कांग्रेस मूर्तियों के साथ छेड़छाड़ करती है यह बात बिल्कुल गलत है। कांग्रेस को बदनाम करने का हमेशा भाजपा का एजेंडा रहा है। सुनिए क्या बोले राजस्थान के बीजेपी और कांग्रेस अध्यक्ष?,politics
"Bihar politics: तेजस्वी का दावा, बिहार की जनता नीतीश कुमार को सत्ता से हटाना चाहती है","राजद नेता व बिहार विधानसभा में प्रतिपक्ष के नेता तेजस्वी याव ने कहा है कि बोचहां विधानसभा उपचुनाव में हमारे एक टू जेड फार्मूला की शुरूआत हुई है। आने वाले समय में हम बिहार की सत्ता पर काबिज होंगे। तेजस्वी यादव ने दावा करते हुए कहा कि राज्य की जनता नीतीश कुमार को सत्ता से हटाना चाहती है। तेजस्वी यादव वैशाली जिले में गुरुवार की रात एक शादी समारोह में शामिल होने पहुंचे थे। इस दौरान मीडिया के साथ हुई संक्षिप्त बातचीत में उन्होंने यह बातें कहीं। तेजस्वी ने कहा कि राघोपुर विधानसभा क्षेत्र में 2015 से विकास में काफी तेजी आयी है। अब आरओबी के एप्रोच रोड का निर्माण लगभग पूरा हो गया है। कच्ची दरगाह से सिक्सलेन पुल का निर्माण तेजी से हो रहा है। बिदुपुर में अस्पताल निर्माण का कार्य हो रहा है। सड़कें बन रही है। उन्होंने कहा कि हम लोगों ने केला के फसल की क्षति के मुआवजा के लिए भी विधानसभा में सवाल उठाया था और सरकार से इसकी मांग की थी कि जब हमारी सरकार थी तो हमने राघोपुर में कटाव रोकने का काम शुरू किया था और बार-बार हम सवाल भी उठाते रहे हैं, लेकिन आवंटन तो सरकार को ही करना है। आवंटन की कमी से कार्य में शिथिलता आई है। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"RJD Dawat-e-Iftar in Bihar: नीतीश कुमार ने तेजस्वी का न्योता किया स्वीकार, RJD के दावत-ए-इफ्तार में शामिल होंगे मुख्यमंत्री","Bihar Politics: पांच साल बाद आरजेडी की ओर से इस बार इफ्तार पार्टी का आयोजन किया गया है, जिसमें शामिल होने के लिए मुख्यमंत्री सहित कई पार्टियों के नेता को न्योता भेजा गया है.  पटना: बिहार के मुख्यमंत्री नीतीश कुमार (Nitish Kumar) ने नेता प्रतिपक्ष तेजस्वी यादव का न्योता स्वीकार किया है. वे आज शाम पटना स्थित राबड़ी आवास में आयोजित दावत-ए-इफ्तार में शिरकत करेंगे. बता दें कि पांच साल बाद आरजेडी की ओर से इस बार इफ्तार पार्टी का आयोजन किया गया है, जिसमें शामिल होने के लिए मुख्यमंत्री सहित कई पार्टियों के नेता को न्योता भेजा गया है. तेज ने अमित शाह को दिया था न्योता बता दें कि गुरुवार को पार्टी सुप्रीमो लालू यादव (Lalu Yadav) के बड़े बेटे और हसनपुर विधायक तेज प्रताप यादव (Tej Pratap Yadav) ने उक्त कार्यक्रम में देश के गृह मंत्री अमित शाह (Amit Shah) को शामिल होने का भी न्योता भेजा है. इस बात की जानकारी उन्होंने ट्वीट कर दी थी. तेज ने ट्वीट कर लिखा था- "" रमजान के मुबारक मौके पर गृह मंत्री मित शाह का पाटलिपुत्र की पावन धरती पर 10 सर्कुलर रोड पर आयोजित दावते इफ्तार में हार्दिक स्वागत है."" हालांकि, गृह मंत्री उनके कार्यक्रम में शामिल नहीं होंगे. तेजस्वी के नेतृत्व में हो रहा कार्यक्रम बता दें कि तेजस्वी के नेतृत्व में पटना स्थित राबड़ी आवास में इफ्तार पार्टी का आयोजन हो रहा है. शाम 6:17 बजे से दावत-ए-इफ्तार शुरू होगा. बिहार के सभी जिलों से मुस्लिम समाज के प्रतिनिधियों को बुलाया गया है. तेजस्वी ने सभी रोजेदार भाइयों और बहनों से गुजारिश की है कि वे दावत में शिरकत करें. Bihar News: रात में आया फोन तो प्रेमिका से मिलने उसके घर गया प्रेमी, पहुंचने पर हो गया 'कांड', जानें पूरा मामला बक्सर की 'ठग कंपनी': विदेश भेजने के नाम पर युवकों को फंसाया, लाखों रुपये लिए और दुबई ले जाकर जंगल में छोड़ा",politics
"बिहारः तेजस्वी की इफ्तार पार्टी से ठीक पहले लालू यादव को मिली जमानत, RJD में दौड़ी खुशी की लहर","चारा घोटाले के डोरंडा कोषागार से अवैध निकासी के मामले में सजायाफ्ता बिहार के पूर्व मुख्यमंत्री लालू प्रसाद यादव को झारखंड हाईकोर्ट ने जमानत दे दी है। झारखंड हाईकोर्ट ने शुक्रवार को 10 लाख रुपए के निजी मुचलके पर जमानत मंजूर की है। इस खबर के पटना पहुंचने पर आरजेडी में खुशी की लहर है। इस बीच, आरजेडी के नेता तेजस्वी यादव और तेजप्रताप ने शुक्रवार की शाम दावत ए इफ्तार का भी आयोजन किया है। आरजेडी अध्यक्ष लालू प्रसाद के जमानत मिलने के बाद राजद के एक नेता ने कहा शुक्रवार को झारखंड उच्च न्यायालय ने लालू यादव की जमानत याचिका को मंजूरी दे दी, जिसके बाद इसकी खुशी बिहार तक पहुंची है। उन्होंने कहा कि शुक्रवार का दिन हम सब के लिए रहमत का दिन बनकर आया। दिन में अध्यक्ष लालू प्रसाद की जमानत मंजूरी की खबर ने शाम में होने वाली इफ्तार पार्टी के उमंग को और अधिक बढ़ा दिया है। इधर, आरजेडी के नेता और बिहार के पूर्व मंत्री तेज प्रताप यादव ने अपने आधिकारिक ट्विटर हैंडल से ट्वीट कर लिखा, पिछड़ों को अधिकार दिलाकर सामाजिक न्याय की अवधारणा को मजबूत करने वाले मसीहा को आज हाईकोर्ट ने बेल दिया। एक बार फिर से स्वागत है बड़े साहब। गौरतलब है कि पूर्व मुख्यमंत्री राबड़ी देवी, विधानसभा में विपक्ष के नेता तेजस्वी प्रसाद यादव और पूर्व मंत्री और विधायक तेजप्रताप यादव ने संयुक्त रूप से शुक्रवार को पटना के 10 सर्कुलर रोड स्थित पूर्व मुख्यमंत्री के आवास पर दावत ए इफ्तार का आयोजन किया है। इस दावत ए इफ्तार में राज्य के रोजेदारों, आरजेडी के पदाधिकारियों और गण्यमान्य व्यक्तियों को आमंत्रित किया गया है।",politics
"भाजपा नेताओं के खिलाफ FIR दर्ज करवाएंगे दिग्विजय सिंह, खुद दिया ये बयान","भोपाल: मध्यप्रदेश के पूर्व मुख्यमंत्री दिग्विजय सिंह ने अब भाजपा नेताओं के खिलाफ मोर्चा खोल दिया है। बृहस्पतिवार को दिग्विजय सिंह ने ट्वीट करते हुए लिखा कि भाजपा नेता सोशल मीडिया पर देश भर में कांग्रेस नेताओं के एडिटेड वीडियो वायरल करते हैं। ऐसे नेताओं के खिलाफ वह जल्द FIR दर्ज करवाएंगे। ट्वीट में दिग्विजय ने आगे लिखा, 'बीजेपी हमारे वक्तव्यों को एडिट कर बदनाम करती हैं। यह इसका ज्वलंत उदाहरण है। क्या यह जुर्म नहीं है? कानूनी सलाह लेकर मैं जिन भारतीय जनता पार्टी नेताओं ने इसे प्रचारित किया है उनके खिलाफ FIR भी करूंगा तथा मानहानि का दावा भी करूंगा। तत्पश्चात, दिग्विजय सिंह ने एक और ट्वीट किया। इसमें उन्होंने लिखा कि पूरे देश में कांग्रेस नेताओं के खिलाफ इसी प्रकार आधे-अधूरे वीडियो चलाकर बीजेपी नेता कांग्रेस के खिलाफ माहौल तैयार करते हैं, अपनी सियासत चमकाने के लिए झूठ फैलाने का काम करते हैं, किन्तु अब झूठ फैलाने वाले सभी बीजेपी नेता तथा समर्थकों के खिलाफ कांग्रेस पुलिस में मुकदमा दर्ज करवाएंगी।'",politics
"CPI नेता डी राजा जहांगीरपुरी पहुंचे, कहा- उनसे मिलने आए हैं जिनके आशियाने उजाड़ गए","नेताओं के दौरे के बाद सियासी माहौल की गर्माहट बढ़ती जा रही है. घटना के बाद अब पक्ष और विपक्ष के नेताओं का जहांगीरपुरी में आना शुरू हो गया है. जिसको लेकर विपक्ष द्वारा केंद्र पर नगर निगम पर निशाना साधा जा रहा है.  नई दिल्ली : नेताओं के दौरे के बाद सियासी माहौल की गर्माहट बढ़ती जा रही है. घटना के बाद अब पक्ष और विपक्ष के नेताओं का जहांगीरपुरी में आना शुरू हो गया है. जिसको लेकर विपक्ष द्वारा केंद्र पर नगर निगम पर निशाना साधा जा रहा है. : जहांगीरपुरी हिंसा की जांच के लिए ईडी को कमिश्नर की चिट्ठी, दो दर्जन आरोपियों की पहचान",politics
"प्रशांत किशोर ने बताया गांधी फैमिली की त्रिमूर्ति का रोल, अध्यक्ष पद पर बैठेगा कोई और?","यूपी, पंजाब, उत्तराखंड समेत 5 राज्यों में करारी हार के बाद से कांग्रेस एक बार फिर प्रशांत किशोर को साथ लाने की कोशिश में है। इसी कड़ी में अब तक कई मुलाकातें कांग्रेस लीडरशिप और प्रशांत किशोर के बीच हो चुकी हैं। इस दौरान प्रशांत किशोर की ओर से कांग्रेस के पुनरुत्थान के लिए कई सुझाव प्रजेंटेशन के माध्यम से दिए गए हैं। इनमें से ही एक सुझाव यह भी है कि गांधी परिवार की त्रिमूर्ति कहे जाने वाले सोनिया गांधी, प्रियंका गांधी और राहुल गांधी में से कोई भी नेता पार्टी का अध्यक्ष न रहे। इसकी बजाय परिवार से बाहर के किसी नेता को यह जिम्मेदारी दी जाए। ऐसे में अहम सवाल यह है कि फिर गांधी परिवार के ये नेता क्या जिम्मेदारी संभालेंगे। सूत्रों का कहना है कि पीके ने सुझाव दिया है कि सोनिया गांधी यूपीएम की चेयरमैन रहें, इसके अलावा राहुल गांधी संसदीय बोर्ड के नेता बनें और प्रियंका गांधी को महासचिव कॉर्डिनेशन की जिम्मेदारी दी जाए। इसके अलावा उन्होंने सुझाव दिया है कि कांग्रेस को गठबंधन की राजनीति पूरी आक्रामकता के साथ करनी चाहिए। उनका कहना है कि कांग्रेस को पूर्व और दक्षिण की 200 सीटों पर फोकस करना चाहिए। इन सीटों पर भाजपा का बहुत ज्यादा प्रभाव नहीं है। यही नहीं प्रशांत किशोर ने कांग्रेस को वैचारिक जमीन पर वापस लौटने का भी सुझाव दिया है। पीके का कहना है कि कांग्रेस को लोकतांत्रिक दल के तौर पर काम करना चाहिए। इसके अलावा उसे जनता को यह बताना होगा कि वह वंशवाद और भ्रष्टाचार से अलग है। 600 स्लाइड्स में तैयार किया प्रजेंटेशन, जिला स्तर पर बदलने होंगे नेता प्रशांत किशोर के करीबियों के हवाले से इंडिया टुडे की रिपोर्ट में दावा किया गया है कि पीके ने 600 स्लाइड्स तैयार की हैं। इन स्लाइड्स में बताया गया है कि ग्रासरूट लेवल पर कांग्रेस को अपने कार्यकर्ताओं को मजबूत करना होगा, उन्हें सक्रिय करना होगा। इसके लिए जरूरी यह है कि बुजुर्ग और जड़ हुए नेताओं को बाहर करना होगा। इसकी बजाय जिला स्तर पर नई लीडरशिप तैयार करनी होगी। उन्होंने कहा कि कांग्रेस को अपने कॉम्युनिकेशन सिस्टम को भी बदलना होगा। यही नहीं कुछ नारे भी पीके ने कांग्रेस को सुझाए हैं, जिनके जरिए पीएम नरेंद्र मोदी के खिलाफ अभियान चलाया जा सकता है। मोदी के खिलाफ अभियान के लिए सुझाए नए नारे पीके का सुझाव है कि कांग्रेस को 'हानिकारक मोदी' और 'मोदी जाने वाले हैं' के नारे पर आगे बढ़ना होगा। दरअसल चुनावी रणनीतिकार का कहना है कि इस तरह से कांग्रेस को पीएम नरेंद्र मोदी की नीतियों पर अटैक करना चाहिए न कि उन पर व्यक्तिगत तौर पर हमला करना चाहिए। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
कांग्रेस से नाराज़ हार्दिक पटेल. बोले- 'हम राम लला के भक्त',"नई दिल्ली, गुजरात विधानसभा चुनाव से पहले कांग्रेस को बड़ा सियासी झटका लगता नज़र आ रहा है. पार्टी में छिड़े सियासी उठापटक के बीच गुजरात कांग्रेस के कार्यकारी अध्यक्ष हार्दिक पटेल ने प्रदेश कांग्रेस नेतृत्व पर सवाल खड़े करते हुए बागी तेवर अपना लिए हैं. हार्दिक ने आगे खुद को राम भक्त बताया और कहा कि हिंदू होने पर उन्हें बहुत गर्व है, लेकिन भाजपा में शामिल होने पर उन्होंने अब तक कुछ नहीं कहा है. कांग्रेस के प्रदेश नेतृत्व से है हार्दिक को दिक्कत हार्दिक पटेल ने प्रदेश नेतृत्व को लेकर अपनी बात आलाकमान के सामने रखी है, दिल्ली में कांग्रेस के संगठन महासचिव केसी वेणुगोपाल से मिलकर हार्दिक पटेल ने अपनी बात सामने रखी है. उन्होंने कहा कि उन्हें कांग्रेस के प्रदेश नेतृत्व से दिक्क्त है. उन्होंने कहा कि प्रदेश का नेतृत्व करने वाले नहीं चाहते हैं कि कोई काम करे और अगर कोई काम करेगा तो उसे करने नहीं देते हैं. हार्दिक पटेल का कहना है कि इसी नेतृत्व के चलते गुजरात में विपक्ष के रूप में कांग्रेस पार्टी लोगों की आवाज़ नहीं उठा पा रही है. वहीं, गुजरात कांग्रेस के वरिष्ठ नेतृत्व ने भी हार्दिक पटेल को सार्वजनिक रूप से न बोलने और व्यक्तिगत रूप से आतंरिक मामलों पर कोई भी चर्चा न करने को कहा था. इसके बावजूद हार्दिक पटेल लगातार प्रदेश नेतृत्व के खिलाफ तीखे बयान दे रहे हैं. ऐसे में साफ है कि गुजरात विधानसभा चुनाव से पहले कांग्रेस में वर्चस्व की जंग तेज हो गई है, जिसका आने वाले समय में पार्टी को खामियाज़ा भुगतना पड़ सकता है. गुजरात कांग्रेस से नाराज़गी के बीच हार्दिक पटेल ने कहा कि वह भगवान राम को मानते हैं. साथ ही, उन्होंने अपने पिता के मृत्यु संस्कार पर चार हजार भगवत गीता बांटने की बात भी कही. ब्रिटिश प्रधानमंत्री का भारत दौरा: बोरिस जॉनसन ने की प्रधानमंत्री मोदी से मुलाकात, कई समझौतों पर हुए हस्ताक्षर",politics
"'रक्षा-कारोबार के क्षेत्र में मिलकर बढ़ेंगे, मजबूत हुए संबंध': ब्रिटेन PM बोरिस जॉनसन",नई दिल्लीः शुक्रवार को ब्रिटेन के प्रधानमंत्री बोरिस जॉनसन ने राष्ट्रीय राजधानी दिल्ली में पीएम मोदी के साथ रक्षा और कारोबार समेत कई सारे मुद्दों पर चर्चा की. इसके बाद उन्होंने अपने संयुक्त बयान में कहा कि भारत और ब्रिटेन के बीच संबंध मजबूत हुए हैं. आज हमारी शानदार बातचीत हुई और हमने अपने रिश्ते को हर तरह से मजबूत किया है.,politics
'देश में नहीं होगा बिजली का संकट' राहुल गांधी के 'केवल 8 दिनों का कोयला' वाले बयान पर बरसे केंद्रीय ऊर्जा मंत्री,"  नेशनल डेस्क: केंद्रीय ऊर्जा मंत्री आरके सिंह ने कांग्रेस नेता राहुल गांधी के बिजली संकट के ट्वीट पर पलटवार किया। दरअसल राहुल गांधी ने देश में बिजली की भयानक संकट आने की बात कही थी। जिसपर केंद्रीय ऊर्जा मंत्री आरके सिंह ने कहा कि पिछले साल अक्टूबर महीने में दिल्ली के मुख्यमंत्री केजरीवाल ने हल्ला उड़ाया था कि बिजली संकट आने वाली है। उसके बाद मैंने उनको जवाब दिया। आरके सिंह ने कहा कि मेरे जवाब पर उन्होंने कोई जवाब नहीं दिया। क्या बिजली संकट हुई थी। अब जाकर राहुल गांधी ट्वीट कर रहे हैं कि कोयला की कमी हो गई है। उन्होंने कहा कि राहुल गांधी को तो किसी बात की जानकारी होती नहीं है कुछ भी बोल देते हैं। वहीं, उन्होंने बताया कि अभी हमारे पास रिजर्व स्टॉक में 2 करोड़ 23 लाख टन कोयला है। ऐसे में बिजली की संकट नहीं होने वाली है। उन्होंने कहा कि अगर किसी इंसान के घर पर अनाज पहले से होगा तो वो क्या कभी भूखे सोएगा, इसी तरह अभी हमारे पास 2 करोड़ 23 लाख टन कोयला रिजर्व में है, तो बिजली की संकट नहीं होने वाली है। ",politics
"राजस्थान के सरकारी अफसरों को कोई काम नहीं ? घर-घर जाकर देंगे CM की 'इफ्तार पार्टी' का न्योता, कांग्रेस सरकार का आदेश","जयपुर: कांग्रेस पर अक्सर मुस्लिम तुष्टिकरण के इल्जाम लगते रहते हैं, अब इन आरोपों को सच साबित करता राजस्थान की कांग्रेस सरकार का एक आदेश सामने आया है, जो सुर्खियां बटोर रहा है। यह आदेश सीएम अशोक गहलोत की रोजा इफ्तार दावत से संबंधित है। इस आदेश में सीएम गहलोत की रोजा इफ्तार पार्टी में शामिल होने के लिए मुस्लिम नेताओं को निमंत्रण देने का काम जिले के सरकारी कर्मचारियों को सौंपा गया है। मंत्रिमंडल सचिवालय से जिला कलेक्टरों के नाम जारी किए गए फरमान में कहा गया है कि जिलों में बैठे अफसर, सीएम गहलोत की रोजा इफ्तार दावत का न्योता गांव-ढाणी में बैठे मुस्लिम नेताओं को उनके घर जाकर दें। बता दें कि सीएम की यह रोजा इफ्तार पार्टी 23 अप्रैल को प्रस्तावित है। जानकार बताते है कि यह सभंवत पहली बार है, जब सरकारी मुलाजिमों को इस प्रकार का काम सौंपा गया है। अब तक मुस्लिम नेताओं को फोन के माध्यम से ही सूचित किया जाता रहा है। आदेश में कहा गया कि सीएम गहलोत 23 अप्रैल को सिविल लांइस में रोजा इफ्तार की दावत का आयोजन कर रहे हैं। पत्र में कलेक्टरों को कहा गया है कि वे अपने जिले के मुस्लिम नेताओं की एक सूची समेत संदेश वाहक को जयपुर भेजें, जो सचिवालय से CM की इफ्तार दावत के निमंत्रण प्राप्त करे। सचिवालय से मुस्लिम नेताओं के नाम CM की इफ्तार दावत के निमंत्रण पत्र मिलने के बाद जिले के जिला कलेक्टर ने अपने इलाके के यह निमंत्रण पत्र संबधित नेताओं तक पहुंचाने का जिम्मा तहसीलदारों को दिया है। इसके लिए बाकायदा लिखित आदेश जारी कर दिए गए हैं। तहसीलदारों को कहा गया है कि निमंत्रण पत्र प्राप्त करने के बाद वह विशेष संदेश वाहक के माध्यम से इन्हें संबधित मुस्लिम नेताओं तक पहुंचाएं। 'राहुल गांधी को 1000 रुपये जुर्माना दे...', RSS नेता को कोर्ट ने दिया आदेश पिंक फ्लोरल ड्रेस में नुसरत ने बढ़ाई फैंस की धड़कनें उपचुनाव सीट पर CM धामी ने किए ये 10 बड़े ऐलान",politics
"मुख्यमंत्री हेमंत सोरेन के सामने ये चार मुश्किलें, कैसे निबटेगी सरकार?","रांची. झारखंड में तेजी से करवट लेती राजनीति ने मुख्यमंत्री हेमंत सोरेन की परेशानी बढ़ा दी है. खतियान के बाद खदान के मामले में घरती हेमंत सोरेन सरकार इस राजनीतिक चक्रव्यूह को भेदने में जुट गई है. वहीं राज्य का मुख्य विपक्षी दल बीजेपी भी कोई मौका गंवाने को तैयार नहीं दिख रहा. झारखंड में बहुमत के आंकड़े से कई कदम आगे रहने वाली हेमंत सोरेन सरकार फिलहाल परेशान दिख रही है. ये परेशानी खदान से लेकर खतियान और राजभवन की भूमिका से लेकर चुनाव आयोग की सक्रियता से और बढ़ती हुई नजर आती है. कहते है बिना आग के धुंआ नहीं निकलता, इसलिये सत्ताधारी दल के नेता बीजेपी की भूमिका पर अभी से सवाल उठाने लगे हैं. कांग्रेस के प्रदेश कार्यकारी अध्यक्ष बंधु तिर्की का कहना है कि कई राज्यों में बीजेपी का ऑपरेशन कमल सफल हो चुका है. बीजेपी सत्ता से बेदखल होने के बाद बेचैन है. राज्य की खनिज संपदाओं को लूटने वाली बीजेपी फिर से सत्ता में काबिज होने के लिये हर हथकंडा अपना रही है, पर वह सफल नहीं होगी. गुरुवार को दिनभर मुख्यमंत्री हेमंत सोरेन के अचानक दिल्ली जाने की अफवाह उड़ती रही. रही सही कसर बीजेपी के सांसद निशिकांत दुबे के एक ट्वीट ने पूरी कर दी. उन्होंने अपने ट्वीट में लिखा मुख्यमंत्री हेमंत सोरेन भाजपा की शरण में. लेकिन रात होते – होते ये कोरी अफवाह ही साबित हुई. अब बीजेपी के नेता ताजा राजनीतिक घटना क्रम से खुद को अलग रखने के लिये तर्क दे रहे हैं. बीजेपी के प्रदेश प्रवक्ता प्रतुल शाहदेव का कहना है कि जब भी कुछ होता है दोष बीजेपी पर मढ़ दिया जाता है. क्या मुख्यमंत्री को खदान लेने के लिये, स्वास्थ्य मंत्री बन्ना गुप्ता को प्रोत्साहन राशि लेने के लिये और मंत्री मिथिलेश ठाकुर के द्वारा ठेका लेने के लि बीजेपी ही जिम्मेवार है. हाल के दिनों में बीजेपी के अति उत्साह और सांसद निशिकांत दुबे के ट्वीट को जेएमएम के प्रवक्ता मनोज पांडेय दिव्य ज्ञान से जोड़ कर बता रहे हैं. उनका कहना है कि बीजेपी लाख कोशिश कर ले पर जनता के समर्थन से बनने वाली हेमंत सोरेन सरकार 5 साल ही नहीं बल्कि अगले 15 साल तक सत्ता पर काबिज रहने वाली है. हेमंत सोरेन के काम और उनकी लोकप्रियता से घबरा कर बीजेपी षड्यंत्र करने में लगी है. सरकार गठन के बाद से ऐसा षड्यंत्र चल रहा है, पर ये कभी भी नहीं होगा सफल. हेमंत सोरेन सरकार फिलहाल चौतरफा लड़ाई में घिरती हुई नजर आ रही है. खदान लीज मामले में राजभवन, चुनाव आयोग और हाईकोर्ट के समक्ष सरकार को स्थिति स्पष्ट करनी है, जबकि खतियान के मामले में राज्य की आम जनता के बीच सरकार को अपना स्टैंड साफ करना है. ये सब कुछ राज्य सरकार के लिये जितना आसान दिखता है उतना शायद आसान भी नहीं, लेकिन इस बात को नहीं भूल सकते कि कई मौकों पर हेमंत सोरेन ने खुद को साबित करने में सफलता पाई है.",politics
क्या राजस्थान कांग्रेस में दिखेगा बदलाव ?,"नई दिल्ली। विधानसभा चुनावों से पहले राजस्थान कांग्रेस में बड़े बदलाव हो सकते हैं. बता दें कि सचिन पायलट की वीरवार को सोनिया गांधी के साथ मीटिंग हुई थी, जिसमे ऐसे संकेत मिल रहे हैं कि जल्द ही पार्टी में प्रदेश स्तर पर बदलाव किए जा सकते हैं. सचिन पायलट ने वीरवार को 10 जनपथ पहुंचकर कांग्रेस अध्यक्ष सोनिया गांधी से मुलाकात की. उन्होनें कहा कि दो साल पहले उनकी शिकायतों को लेकर बनी कमेटी के काम पर चर्चा हुई है. मीटिंग में ये हुई चर्चा कांग्रेस अध्यक्ष से मुलाकात के बाद सचिन पायलट ने कहा है कि केंद्र की ओर से जिस तरह से दमनकारी नीतियां अपनाई जा रही हैं, उसे देखते हुए राजस्थान में क्या नीति अपनाए जाए उन्हीं सब मुद्दों को लेकर चर्चा की गई है. पार्टी में भूमिका को लेकर सचिन पायलट ने कहा है कि पार्टी जो भी जिम्मेदारी देगी. उसको निभाने के लिए तैयार हैं. आगे कहा कि पार्टी की ओर से जो भी जिम्मेदारी दी गई थी उसे निभाया है. साथ ही सब मिलकर कांग्रेस को आगे बार राजस्थान की सत्ता मे दोबारा लेकर आएंगे. आगे कहा कि पिछले 30 साल से राजस्थान में जो परंपरा चल रही है. उसको हम तोड़ेंगे. एकजूटता से काम करें तो कांग्रेस पार्टी राजस्थान में दोबारा सरकार बना सकती है. और आम जन की आवाज को कैसे मजबूत किया जाए इस पर हमें आगे सोचना चाहिए. आपकी जानकारी के लिए बता दिया जाए कि इससे पहले बुधवार को राजस्थान के सीएम अशोक गहलोत ने भी कांग्रेस अध्यक्ष सोनिया गांधी से मुलाकात की थी. जिसके बाद कांग्रेस हाईकमान की ओर से गुरूवार को सचिन पायलट को बुलाकर चर्चा की गई. यह भी पढ़ें जहांगीरपुरी में 2 हफ्ते तक नहीं चलेगा बुलडोजर, सुप्रीम कोर्ट ने लगाई रोक",politics
"BJP के कांग्रेस में टूट के दावे पर कमलनाथ का पलटवार, कहा-बस अब यही बचा है","चंद्रशेखर सोलंकी/रतलाम: मध्य प्रदेश में 2023 में होने वाले विधानसभा चुनाव के लिए बीजेपी और कांग्रेस ने तैयारियां तेज कर दी हैं. इस बीच शिवराज सरकार में कद्दावर मंत्री भूपेंद्र सिंह ने दावा किया है कि कई कांग्रेस विधायक और नेता भाजपा में आने को तैयार हैं. लेकिन उनके इस बयान पर पूर्व सीएम और कांग्रेस प्रदेश अध्यक्ष कमलनाथ ने पलटवार किया. इनके पास सिर्फ पैसा और पुलिस प्रशासन जनता नहीं: कमलनाथ दरअसल, रतलाम पहुंचे कमलनाथ से जब मंत्री भूपेंद्र सिंह के दावे को लेकर सवाल किया गया तो उन्होंने कहा कि ''इनके पास सिर्फ पैसा पुलिस और प्रशासन है. जनता नहीं है. इन लोगों को इसी तरह की राजनीति आती है, क्योंकि उनके पास कुछ बचा नहीं है.'' कमलनाथ ने कहा कि ''आज देश का नोजवान, किसान, व्यापारी के साथ-साथ हर वर्ग परेशान है. इसलिए जनता इनका साथ नहीं देने वाली है. हालांकि जब कमलनाथ से जब पूछा गया कि कांग्रेस में इस्तीफों का दौर शुरू हो गए है तो कमलनाथ ने इससे इनकार कर दिया'' मंत्री भूपेंद्र सिंह ने किया है बड़ा दावा नगरीय प्रशासन मंत्री भूपेंद्र सिंह ने जी मध्यप्रदेश-छत्तीसगढ़ से बातचीत करते हुए कहा कि कांग्रेस में अब कोई भी नेता नहीं रहना चाहता. कमलनाथ पर अब कांग्रेस के विधायकों और नेताओं को भरोसा नहीं हैं. कांग्रेस के नेता और विधायक भाजपा में आना चाहते हैं. जिस दिन भाजपा चाहे वो पार्टी में आ जाएंगे. भूपेंद्र सिंह ने कहा कि लोग अब कांग्रेस छोड़ना चाहते हैं. कांग्रेस के नेता अब भाजपा से चुनाव लड़ना चाहते हैं, कांग्रेसियों को कांग्रेस में अपना भविष्य नहीं दिख रहा है. बता दें कि अगर ऐसा हुआ तो विधायकों की टूट से कमलनाथ के नेतृत्‍व वाली प्रदेश कांग्रेस को एक बड़ा झटका लग सकता है. कांग्रेस में हो चुकी है टूट बता दें कि भले ही कमलनाथ ने बीजेपी के दावे पर पलटवार किया है. लेकिन मंत्री भूपेंद्र सिंह के दावे से कांग्रेस को चिंता तो जरूर होगी क्योंकि इससे पहले 2020 में ज्योतिरादित्य सिंधिया और कई विधायकों के कांग्रेस छोड़ भारतीय जनता पार्टी में शामिल होने से तत्‍कालीन कमलनाथ सरकार गिर गई थी और अब पार्टी पूरी कोशिश करेगी कि दोबारा ऐसा ना हो. ऐसे में अब चुनावी समर के नजदीक आने से कांग्रेस किसी प्रकार का कोई रिस्क नहीं लेना चाहेगी. कांग्रेस में फिर होगी टूट! कई विधायक भाजपा के संपर्क में, मंत्री भूपेंद्र सिंह ने किया बड़ा दावा",politics
"निशिकांत दूबे ने इफ्तार का न्‍योता ठुकराया... हेमंत सोरेन से बोले, आपका निमंत्रण आपको मुबारक","रांची, जेएनएन। Jharkhand News, Hemant Soren: भाजपा के तेज-तर्रार सांसद निशिकांत दूबे ने एक बार फिर झारखंड के मुख्‍यमंत्री हेमंत सोरेन पर करारा तंज कसा है। सीएम हाउस में होने वाली इफ्तार पार्टी के न्‍योता को ठुकराते हुए सांसद ने दो टूक कहा, आपका निमंत्रण आपको मुबारक... गोड्डा के बीजेपी सांसद ने ट्विटर पर अपने संदेश में सीएम हेमंत सोरेन को टैग करते हुए लिखा- ढाई साल बाद झारखंड के मुख्यमंत्री हेमंत सोरेन जी को पता चला कि मैं भी सांसद हूं। आज पहली बार मुझे 25 अप्रैल को होने वाले सरकारी इफ्तार पार्टी का निमंत्रण फोन से मिला। सांसद ने आगे पलटवार करते हुए न्‍योता ठुकराया और लिखा- आपका निमंत्रण आपको मुबारक ढाई साल बाद झारखंड के मुख्यमंत्री @HemantSorenJMM जी को पता चला कि मैं भी सांसद हूँ,आज पहली बार मुझे 25 अप्रैल को होने वाले इफ़्तार पार्टी का निमंत्रण फ़ोन से मिला।आपका निमंत्रण आपको मुबारक बता दें कि झारखंड के मुख्‍यमंत्री हेमंत सोरेन और निशिकांत दूबे में छत्तीस का आंकड़ा है। निशिकांत जहां हमेशा किसी न किसी मुद्दे पर हेमंत सोरेन की खिंचाई करते रहते हैं। वहीं सीएम हेमंत सोरेन निशिकांत दूबे के खिलाफ मानहानि के एक मामले में कोर्ट की शरण ले चुके हैं। इधर हेमंत सोरेन के मुख्‍यमंत्री रहते खदान लीज अपने नाम पर रखने के मामले के तूल पकड़ने के बाद से निशिकांत दूबे उनपर खासे आक्रामक हैं। बीते दिन निशिकांत दूबे ने हेमंत सोरेन को टैग कर लिखा- मुख्यमंत्री हेमंत सोरेन जी भाजपा के शरण में? बुरे काम का बुरा नतीजा, यानी जैसी करनी वैसी भरनी...",politics
"कांग्रेस के कायाकल्प की रूपरेखा तैयार कर रहे प्रशांत किशोर, गुजरात में 'बम फोड़ने' को तैयार बैठे हैं हार्दिक पटेल","एक तरफ प्रशांत किशोर (Prashant Kishor) कांग्रेस का कायाकल्प करने के लिए सोनिया गांधी (Sonia Gandhi) को प्रेजेंटेशन दे रहे हैं तो दूसरी ओर कांग्रेस में बगावत की चिंगारी शोला बनने को बेताब हो रही है. एक तरफ पंजाब में नवजोत सिंह सिद्धू (Navjot Singh Sidhu) और सुनील जाखड़ (Sunil Jakhar) पार्टी को आंख दिखा रहे हैं तो दूसरी तरफ गुजरात कांग्रेस के कार्यकारी अध्यक्ष हार्दिक पटेल (Hardik Patel) बगावत का झंडा बुलंद कर बैठे हैं. हार्दिक पटेल ने बागी तेवर अपनाते हुए खुद को रामभक्त बताया और कहा कि हमें हिंदू होने पर गर्व है. हालांकि उन्होंने बीजेपी में जाने को लेकर अपने पत्ते नहीं खोले हैं लेकिन अब बीजेपी की तारीफ जरूर करने लगे हैं. पिछले दिनों उनके आम आदमी पार्टी में जाने की अटकलें लगाई जा रही थीं. खबर में खास गुजरात कांग्रेस न कुछ करती है, न करने देती है हार्दिक पटेल ने कहा कि आलाकमान के सामने उन्होंने अपनी बात रख दी है. मुझे कांग्रेस के गुजरात नेतृत्व को लेकर दिक्कत है. वे न कोई काम कर रहे हैं और न ही करने देते हैं, जिससे हम विपक्ष की आवाज नहीं उठा पा रहे हैं. गुजरात नेतृत्व तो उन्हें सार्वजनिक रूप से कुछ बोलने भी नहीं देता. इसी साल के अंत में गुजरात में विधानसभा चुनाव होने वाले हैं और ऐन मौके पर हार्दिक पटेल जैसे जनाधार वाले नेता अगर बगावत करते हैं तो पार्टी के सामने मुसीबत पैदा हो सकती है. राहुल गांधी और हार्दिक पटेल (File Photo) बीजेपी में शामिल होने की कोई योजना नहीं है हार्दिक पटेल ने कहा कि अगर विपक्ष में रहते हम सरकार के खिलाफ लड़ नहीं सकते तो दूसरा विकल्प अपनाना होगा. गुजरात में बीजेपी मजबूत है क्योंकि उनके पास नेतृत्व है और वे सही समय पर सही फैसला लेते हैं. हालांकि हार्दिक पटेल ने यह भी साफ किया कि उनकी बीजेपी में शामिल होने की कोई योजना नहीं है, फिर भी दुश्मन की ताकत को स्वीकार करनी चाहिए. वे शक्तिशाली हैं और दुश्मन को कभी कमजोर भी नहीं समझना चाहिए. भगवान राम को मानने की बात करते हुए हार्दिक पटेल ने अपने पिता के मृत्यु संस्कार पर 4 हजार श्रीमदभगवतगीता बांटने की बात कही और कहा कि हम धर्म से हिंदू हैं और हमें इसका गर्व है. राहुल गांधी और हार्दिक पटेल (File Photo) नरेंद्र भाई मोदी के विजन से पूरा देश प्रभावित हार्दिक पटेल ने कहा कि आलाकमान से उन्होंने गुजरात नेतृत्व की शिकायत की है और आलाकमान ने बहुत जल्द ही शिकायतें दूर करने का आश्वासन दिया है. हार्दिक ने यह भी कहा कि ऐसा नहीं है कि मैं कांग्रेस छोड़ रहा हूं, क्योंकि अभी तक मेरे दिमाग में ऐसा कुछ भी नहीं चल रहा है. गुजरात बीजेपी के अध्यक्ष सीआर पाटिल की तारीफ करते हुए हार्दिक ने कहा, पूरा देश नरेंद्र भाई मोदी के विजन के साथ है और बीजेपी की विचारधारा से प्रभावित है. वे 2014 से लगातार देश की सेवा कर रहे हैं और लोग उनसे प्रभावित हो रहे हैं. The post कांग्रेस के कायाकल्प की रूपरेखा तैयार कर रहे प्रशांत किशोर, गुजरात में ‘बम फोड़ने’ को तैयार बैठे हैं हार्दिक पटेल first appeared on India Ahead Hindi.",politics
वरिष्ठ नागरिक कल्याण संगठन की बैठक कल,"वि, रेवाड़ी: वरिष्ठ नागरिक कल्याण संगठन की ओर से 24 अप्रैल को सुबह दस बजे हरिओम अग्रसेन लैब में बैठक आयोजित की जाएगी। कोषाध्यक्ष मुरारीलाल शर्मा ने कहा कि बैठक में शहर की समस्याओं को लेकर विचार-विमर्श किया जाएगा। समस्याओं को सूचीबद्ध कर उन्हें दूर कराने के लिए जिला प्रशासन के समक्ष उठाया जाएगा।",politics
पूर्व मुख्यमंत्री होने के नाते लेता हूं हार की जिम्मेदारी: चन्नी,"चंडीगढ़, 22 अप्रैल (हि.स)। पंजाब के पूर्व मुख्यमंत्री चरणजीत सिंह चन्नी ने कहा है कि विधानसभा चुनाव में कांग्रेस पार्टी की हार की वह खुद जिम्मेदारी लेते हैं। पंजाब में कांग्रेस की हार के बाद सक्रिय राजनीति से लगभग दूर चल रहे चरणजीत सिंह चन्नी शुक्रवार को विधानसभा चुनाव के बाद पहली बार कांग्रेस भवन पहुंचे।  कांग्रेस भवन में पत्रकारों से वार्ता के दौरान पूर्व मुख्यमंत्री चन्नी ने कहा कि पार्टी ने चुनाव से पहले उन्हें पंजाब की कमान सौंपी थी। उन्होंने राज्य में 111 दिन की सरकार में अपनी तरफ से बेहतर कार्य करने का प्रयास किया। पिछले साढ़े चार के दौरान पड़े गढ्डे भरने में 111 दिन कम पड़ गए। चन्नी ने कहा कि पार्टी ने उन्हें आगे रखकर चुनाव लड़ा लेकिन पार्टी हार गई। इसलिए बतौर पूर्व मुख्यमंत्री वह चुनाव में हुई हार की जिम्मेदारी लेते हैं। इस दौरान कांग्रेस प्रधान नवजोत सिद्धू के बारे में किसी प्रकार की टिप्पणी करने से इनकार करते हुए चन्नी ने कहा कि संगठन की जिम्मेदारी उनके ऊपर थी, वह नेतृत्व के नाते हार की जिम्मेदारी लेते हैं। हिन्दुस्थान समाचार/संजीव",politics
"'संविधान संशोधन से श्रीलंका का संकट खत्म नहीं होगा, राजनीतिक संस्कृति में बदलाव जरूरी'","कोलंबो, 22 अप्रैल (भाषा) श्रीलंका के पूर्व सेना प्रमुख फील्ड मार्शल सरथ फोंसेका ने कहा है कि कर्ज में डूबे देश में मौजूदा संकट को खत्म करने के लिए संविधान संशोधन लाना और राष्ट्रपति शासन प्रणाली समाप्त करना काफी नहीं है। उन्होंने देश में ”राजनीतिक संस्कृति में बदलाव” की आवश्यकता को रेखांकित किया। श्रीलंका की प्रमुख विपक्षी पार्टी, समाजी जन बालवेगया (एसजेबी) ने बृहस्पतिवार को एक संवैधानिक संशोधन विधेयक पेश किया, जिसमें देश में 1978 से चली आ रही राष्ट्रपति शासन प्रणाली को खत्म करने तथा इसके स्थान पर संवैधानिक लोकतंत्र को मजबूत करने वाली प्रणाली स्थापित करने सहित कई प्रस्ताव रखे गए हैं। एसजेबी के सांसद फोंसेका ने बृहस्पतिवार को संसद में कहा, ”यदि किसी स्कूल में कोई प्रिंसिपल किसी बच्चे को परेशान करने वाला काम करता है तो आपको प्रिंसिपल का पद खत्म नहीं करना चाहिये, बल्कि उसके खिलाफ कार्रवाई होनी चाहिये। ” एसजेबी ने यह कदम देश के सबसे खराब आर्थिक संकट को लेकर राष्ट्रपति गोटबाया राजपक्षे और उनकी पार्टी श्रीलंका पोदुजाना (पेरामुना) के नेतृत्व वाली सरकार के इस्तीफे की मांग को लेकर बड़े पैमाने पर विरोध प्रदर्शनों की पृष्ठभूमि में उठाया है। ‘द डेली मिरर’ की खबर के अनुसार फोंसेका ने संसद में कहा, ”मुझे नहीं लगता कि संविधान संशोधन से श्रीलंका को कुछ मदद मिलेगी। हमें राजनीतिक संस्कृति में बदलाव की जरूरत है। फिलहाल संविधान संशोधन और अंतरिम सरकार के गठन से श्रीलंका को कोई मदद नहीं मिलने वाली।” भाषा जोहेब पवनेश पवनेश यह खबर ‘भाषा’ न्यूज़ एजेंसी से ‘ऑटो-फीड’ द्वारा ली गई है. इसके कंटेंट के लिए दिप्रिंट जिम्मेदार नहीं है.",politics
"पायलट ने की सोनिया गांधी से मुलाकात, CM गहलोत चलने लगे नया दांव","जयपुर. राजस्थान के पूर्व उप मुख्यमंत्री सचिन पायलट ने गुरुवार को कहा है कि अखिल भारतीय कांग्रेस कमेटी (एआईसीसी) द्वारा गठित समिति के माध्यम से राजस्थान की सरकार में जो कदम उठाए गए, उसी दिशा में आगे काम करने की जरूरत है ताकि अगले साल एक बार फिर से प्रदेश में कांग्रेस की सरकार बन सके. कांग्रेस अध्यक्ष सोनिया गांधी से मुलाकात के बाद पायलट ने कहा कि पार्टी नेतृत्व उन्हें जो भी दायित्व देगा, वह उसका निर्वहन करेंगे, लेकिन वह सिर्फ यही चाहते हैं कि राजस्थान में हर पांच साल बाद सरकार बदलने की दशकों पुरानी परंपरा इस बार टूट जाए. गौरतलब हो कि सचिन पायलट की सोनिया गांधी से मुलाकात ऐसे समय पर हुई जब एक दिन पहले राजस्थान के मुख्यमंत्री अशोक गहलोत ने भी कांग्रेस अध्यक्ष से मुलाकात की थी. गहलोत और पायलट राजस्थान में कांग्रेस के दो विपरीत ध्रुव के तौर पर देखे जाते हैं. सोनिया गांधी से मुलाकात के बाद पायलट ने संवाददाताओं से कहा, ''संगठन के दृष्टिकोण, जो काम करना है, पर चर्चा की है. भाजपा सरकार की दमनकारी नीतियां सबके सामने हैं, ऐसे में आम जन की आवाज बनने पर चर्चा की है. संगठन के चुनाव चल रहे हैं, उस पर भी बातचीत हुई है. पार्टी को मजबूत करने के लिए चर्चा हुई.'' उन्होंने बताया, ''राजस्थान के राजनीतिक हालात पर मैंने फीडबैक दिया है, चर्चा की है.'' 2023 के चुनाव की तैयारी में कांग्रेस सचिन पायलट ने कहा, ''राजस्थान में पिछले 30 सालों से एक परिपाटी है कि एक बार भाजपा सरकार, एक बार कांग्रेस सरकार. एआईसीसी ने लगभग दो साल पहले जो समिति बनाई थी, उसके माध्यम से हमने सरकार के भीतर कुछ उपयोगी कदम उठाए हैं. उसी पर आगे काम करना है ताकि संगठित होकर 2023 के विधानसभा चुनाव में दोबारा सरकार बना सकें.'' उन्होंने कहा, ''अच्छी मुलाकात हुई. मुझे लगता है कि आने वाले समय में मिलकर आगे बढ़ेंगे.'' ं: एक चिता में डॉक्टर सतीश पूनिया के परिवार का अंतिम संस्कार, सदमे में बेसुध हुई मां, खामोश रहे पिता कांग्रेस में दायित्व मिलने की संभावना पर पायलट ने कहा, ''22 साल से राजनीति में हूं. पार्टी ने मुझे जब जब कोई जिम्मेदारी दी है, मैंने उसे पूरी निष्ठा से निभाया है. अभी कांग्रेस अध्यक्ष मुझे जो निर्देशित करेंगी उस काम को करूंगा, लेकिन मैं चाहता हूं कि हम राजस्थान में सरकार दोबारा बनाएं.'' उन्होंने इस बात को दोहराया, ''हमने एआईसीसी की समिति के माध्यम से कुछ काम किए हैं और मेहनत करने की जरूरत है. अगर हम मिलकर काम करेंगे तो मुझे पूरा विश्वास है कि हम दोबारा सरकार बनाएंगे.'' मालूम हो कि सचिन पायलट ने कुछ दिनों पहले कांग्रेस के पूर्व अध्यक्ष राहुल गांधी और महासचिव प्रियंका गांधी वाड्रा से भी मुलाकात की थी. मुख्यमंत्री अशोक गहलोत ने दिया बड़ा बयान सचिन पायलट और सोनिया गांधी की मुलाकात के बाद सीएम अशोक गहलोत ने बड़ा बयान दिया है. सर्विसेज डे परआयोजित एक कार्यक्रम में पायलट गुट में तंज कसते हुए सीएम गहलोत ने बगावत का जिक्र करते हुए कहा, ‘जो सियासी संकट हुआ था उस दौरान कई दिन हम होटल में रहे. जो मुसीबत आई वह आप सबकी दुआओं से बच गई इसलिए आज यहां खड़े हैं वरना यहां कोई और होता.’ इस बीच सीएम गहलोत के करीबी मंत्री प्रताप खाचरियवावास ने कहा कि उन्हें यह जानकारी नहीं है कि पायलट की क्या बात हुई सोनिया गांधी से, लेकिन सचिन पायलट कद्दावर नेता हैं. अगले विधानसभा चुनाव में उनकी बड़ी भूमिका रहेगी. यह पार्टी को तय करना है कि राजस्थान में क्या फैसला करना है.",politics
"'राहुल गांधी को 1000 रुपये जुर्माना दे...', RSS नेता को कोर्ट ने दिया आदेश","मुंबई: राष्ट्रीय स्वंयसेवक संघ के नेता को राहुल गांधी (Rahul Gandhi) को एक हजार रुपये का जुर्माना देना होगा। यह आदेश ठाणे के भिवंडी की एक कोर्ट ने दिया है। न्यायिक मजिस्ट्रेट की कोर्ट ने यह जुर्माना संघ नेता राजेश कुंते पर लगाया है। अदालत ने कुंते पर पहले 500 रुपये का जुर्माना भी लगाया था, वह भी उन्होंने अबतक नहीं भरा है, इसका भी जिक्र अदालत में आया। अदालत अब इस मामले को 10 मई को सुनेगा। मजिस्ट्रेट ने कहा कि अगली दिनांक पर शिकायतकर्ता को सबूत के साथ आना होगा। फिलहाल शिकायतकर्ता को अपराधी (राहुल गांधी) को 1 हजार रुपये देने होंगे। राहुल गांधी के अधिवक्ता नारायण अय्यर ने कहा है कि कोर्ट ने सुनवाई की अगली दिनांक 10 मई निर्धारित की है जब शिकायतकर्ता से पूछताछ की जाएगी। कुंटे ने इस मामले को रद्द करने के लिए अर्जी लगाई थी जिसे कोर्ट ने खारिज कर दिया तथा उन पर एक हजार रुपये का जुर्माना लगाया। याचिकाकर्ता के अधिवक्ता ने बोला था कि मैजिस्ट्रेट के ऑर्डर के खिलाफ उनकी रिट पिटिशन बॉम्बे उच्च न्यायालय में लंबित है, इसलिए मामले को रद्द करने की गुजारिश की गई है। दरअसल, कुंते ने अदालत से कहा था कि वह इस मामले में एक गवाह को पेश करना चाहता है किन्तु किन्हीं कारणों से अदालत ने इसकी अनुमति नहीं दी थी। फिर मजिस्ट्रेट कोर्ट के इस ऑर्डर के खिलाफ कुंते ने उच्च न्यायालय में याचिका दायर की थी। ताजा सुनवाई में शिकायतकर्ता ने भिवंडी के निजामपुर थाने के एक पुलिसवाले को अदालत में पेश होने का आदेश मांगा था। उन्होंने कहा था कि उसने राहुल गांधी के बयान से संबंधित रिपोर्ट फाइल की थी। किन्तु राहुल गांधी के अधिवक्ता एनवी अय्यर ने इसका विरोध किया। तत्पश्चात, मजिस्ट्रेट जेवी पालिवाल ने कहा कि प्रस्तावित गवाह की गवाही तब ही ठीक होगी जब पहले शिकायतकर्ता की सभी बात सुन ली जाएं। पिंक फ्लोरल ड्रेस में नुसरत ने बढ़ाई फैंस की धड़कनें उपचुनाव सीट पर CM धामी ने किए ये 10 बड़े ऐलान पीएम मोदी से गर्मजोशी के साथ मिले ब्रिटिश प्रधानमंत्री बोरिस जॉनसन, बोले- Narendra, My Khaas Dost!",politics
"UP Chunav में कहां मात खा गई BJP, कैसे बढ़ीं सपा की सीटें, रिपोर्ट में हुए खुलासे","अजीत सिंह/लखनऊ: यूपी विधानसभा चुनाव 2022 में बीजेपी के प्रदर्शन को लेकर एक रिपोर्ट पार्टी नेतृत्व को भेजी गई है. इस रिपोर्ट में विस्तार से बताया गया है कि चुनाव में सीटों को लेकर बीजेपी की जीत-हार के समीकरण क्या थे. इसमें बहुत सारे चौंकाने वाले खुलासे भी हुए हैं. बताया गया कि बसपा के वोटों के स्थानांतरण से बीजेपी को मदद मिली, वहीं सहयोगी दल समर्थन हस्तांतरित करने में विफल रहे. क्यों ट्रोल हो रही हैं Kareena Kapoor? इस एड में लुक्स को लेकर उठे सवाल, बिंदी पर हुआ बवाल! मुस्लिम ध्रुवीकरण बनी इसकी वजह रिपोर्ट में यह बात लिखी गई है कि बीजेपी के सहयोगी दल अपना दल (सोनेलाल) और निषाद पार्टी का वोट बीजेपी प्रत्याशियों के पक्ष में ट्रांसफर नहीं हो पाया, जबकि जहां सहयोगी दलों के प्रत्याशियों को बीजेपी वोटर्स ने वोट किया है. वहीं, यह भी कहा गया कि जो पिछड़ी बिरादरियां बीजेपी को वोट करती थीं, वह भी पार्टी के पक्ष में इसबार नहीं दिखीं. इतना ही नहीं, मुस्लिम समाज का पोलराइजेशन बीजेपी के अगेन्स्ट गया है. ये हैं प्राथमिक कारण ऐसे में जो विस्तृत रिपोर्ट प्रधानमंत्री नरेंद्र मोदी और पार्टी के राष्ट्रीय अध्यक्ष जेपी नड्डा को भेजी गई है, उसमें 'बसपा से वोटों का स्थानांतरण' और 'फ्लोटिंग वोट' को प्राथमिक कारण बताया गया है. इससे पार्टी को चुनाव जीतने में मदद मिली है. इसमें यह भी कहा गया है कि ओबीसी वोट दूर जा रहे हैं और सहयोगी दलों के वोट भाजपा को स्थानांतरित नहीं होने के कारण इसकी संख्या में गिरावट आई है, जबकि बीजेपी ने ई-कैप को रीकैप कर दिया. आजमगढ़ से लोकसभा चुनाव लड़ेंगे भोजपुरी सुपरस्टार निरहुआ, BJP ने दिया टिकट इस वजह से भेजी गई रिपोर्ट पार्टी के सूत्रों के मुताबिक, यह रिपोर्ट करीब 80 पेज की है और प्रधानमंत्री कार्यालय से एक सवाल के जवाब में भेजी गई है. इसमें उन कारकों का विवरण दिया गया है, जिन्होंने भाजपा और उसके सहयोगी अपना दल (एस) और निषाद पार्टी को 273 सीटें जीतने में मदद कीं और उन कारणों का विवरण दिया, जिनकी वजह से विपक्ष के लिए किए गए निर्वाचन क्षेत्रों को खो दिया, निष्कर्षों को चरण-वार तोड़ दिया.",politics
Fodder Scam Case: लालू यादव को झारखंड हाई कोर्ट से मिली जमानत,"लालू यादव को झारखंड हाई कोर्ट से जमानत मिल गई है. मामला चारा घोटाला के डोरंडा कोषागार से अवैध निकासी का है. रांचीः बहुचर्चित चारा घोटाला मामले में सजायाफ्ता लालू प्रसाद यादव को डोरंडा कोषागार से अवैध निकासी के मामले में हाई कोर्ट से बेल मिल गई है. उनकी अपील याचिका के साथ जमानत याचिका पर झारखंड हाई कोर्ट में सुनवाई हुई. न्यायाधीश अपरेश कुमार सिंह की अदालत में दोनों पक्षों को सुनने के उपरांत लालू प्रसाद की हिरासत की अवधि को देखते हुए उन्हें जमानत दी गई है. अदालत ने कई शर्तों के आधार पर उन्हें जमानत की सुविधा दी है. जमानत याचिका पर सुनवाई: हाई कोर्ट के न्यायाधीश अपरेश कुमार सिंह की अदालत में लालू प्रसाद की जमानत याचिका को सुनवाई के लिए सूचीबद्ध किया गया था. याचिकाकर्ता की ओर से दायर याचिका में लालू प्रसाद की बीमारी, उम्र और आधी सजा जेल में काटने का हवाला देते हुए जमानत की गुहार लगाई गई थी. इससे पहले की सुनवाई में झारखंड हाई कोर्ट ने याचिका में आए त्रुटि को दूर करने का निर्देश दिया था. साथ ही सीबीआई को भी जवाब पेश करने को कहा था. लालू प्रसाद को 5 साल की सजा: चारा घोटाला के सबसे बड़े डोरंडा कोषागार से 135.39 करोड़ की अवैध निकासी के मामले में सीबीआई की विशेष अदालत से 21 फरवरी को लालू प्रसाद को 5 साल की सजा और 60 लाख रुपये का जुर्माना लगाया था. सीबीआई की विशेष अदालत के उसी सजा को लालू प्रसाद की ओर से हाईकोर्ट में अपील याचिका दायर कर सजा को चुनौती दी गई है. इसके साथ ही जमानत याचिका भी दायर की गई थी. उसी अपील याचिका और जमानत याचिका पर सुनवाई हुई. पढ़ें : जिस चारा घोटाले में लालू गए जेल, उसमें नीतीश और जॉर्ज फर्नांडिस का क्या था रोल? पढ़ें पूरी पटकथा चारा घोटाला के अन्य 4 मामले में पूर्व में लालू प्रसाद को सजा दी गई थी. सभी मामले में आधी सजा काटने की आधार पर पूर्व में जमानत दी गई है. इस मामले में लालू प्रसाद सजा मिलने के बाद से जेल में हैं. खराब स्वास्थ्य होने के कारण एम्स में इलाज करवा रहे हैं. इस मामले में भी जमानत के लिए उन्होंने जो याचिकाएं दायर की थी. उसमें स्वास्थ्य, अधिक उम्र और आधी सजा काटने के आधार पर जमानत की गुहार लगाई थी. बता दें कि चारा घोटाला कि इस मामले में लालू प्रसाद सहित 99 आरोपी ट्रायल फेस कर रहे थे. जिसमें 24 को बरी कर दिया गया. 75 आरोपी को दोषी करार देते हुए उसे सजा सुनायी गयी है.",politics
मेरठ में पूर्व एमएलसी और स्वामी प्रसाद मौर्य के सहयोगी हरपाल सैनी ने समाजवादी पार्टी से दिया इस्तीफा,"मेरठ, जागरण संवाददाता। Harpal Saini resigns पूर्व कैबिनेट मंत्री स्वामी प्रसाद मौर्य के सहयोगी पूर्व एमएलसी हरपाल सैनी ने सपा से इस्तीफा दे दिया है। मेरठ में शुक्रवार को शास्त्रीनगर स्थित अपने आवास पर पत्रकारों से बात करते हुए उन्होंने आरोप लगाया है कि स्वामी प्रसाद मौर्य ठीक से निर्णय नहीं कर पाते हैं। उल्टा-सीधा बोलते हैं। अखिलेश यादव अहंकारी हैं। सपा में पिछड़ों का सम्मान नहीं है। इस पार्टी में दम घुट रहा था इसलिए सपा को छोड़ दिया है। तय करेंगे आगामी रणनीति पूर्व एमएलसी ने कहा कि वह जल्द समाज के लोगों के साथ बैठक कर आगामी रणनीति तय करेंगे। मालूम हो कि विधानसभा चुनाव 2022 से ठीक पहले भाजपा छोड़कर स्वामी प्रसाद मौर्य के साथ पूर्व एमएलसी हरपाल सैनी भी सपा शामिल हुए थे। इससे पहले उन्हीं के साथ भाजपा में भी गए थे। हरपाल सैनी रालोद, बसपा व कांग्रेस में भी रह चुके हैं। विधानसभा चुनाव 2022 में सरधना विधानसभा क्षेत्र से इनको टिकट मिलने की उम्मीद थी। लेकिन सपा -रालोद गठबंधन से अतुल प्रधान को टिकट दे दिया गया था।",politics
"'CM का चेहरा घोषित नहीं करेगी कांग्रेस, सामूहिक नेतृत्व में लड़ेगी विधानसभा चुनाव'","हिमाचल विधानसभा के चुनावों में कांग्रेस मुख्यमंत्री का चेहरा घोषित किए बिना ही चुनाव लड़ेगी. कांग्रेस के पूर्व प्रदेश अध्यक्ष और विधायक सुखविंदर सिंह सुक्खू ने शिमला कांग्रेस कार्यालय में पत्रकार वार्ता के (Sukhvinder singh sukhu Press conference) दौरान ये बात कही.उन्होंने कहा कि उप चुनावों में कांग्रेस ने सामूहिक नेतृत्व में चुनाव लड़ा था और जीत हासिल की थी. उसे देखते हुए कांग्रेस आलाकमान ने यह तय किया है कि विधानसभा चुनाव भी सामूहिक नेतृत्व में लड़ा जाएगा. शिमला: हिमाचल प्रदेश विधानसभा के चुनावों में कांग्रेस मुख्यमंत्री का चेहरा घोषित (Congress to fight Himachal elections without CM face) नहीं करेगी, बल्कि कांग्रेस सामूहिक नेतृत्व में यह चुनाव (Congress CM face in Himachal Pradesh) लड़ेगी. कांग्रेस के पूर्व प्रदेश अध्यक्ष और विधायक सुखविंदर सिंह सुक्खू ने शिमला कांग्रेस कार्यालय में पत्रकार वार्ता के (Sukhvinder singh sukhu Press conference) दौरान ये बात कही है. उन्होंने कहा कि उपचुनावों में कांग्रेस ने सामूहिक नेतृत्व में चुनाव लड़ा था और जीत हासिल की थी. उसे देखते हुए कांग्रेस आलाकमान ने यह तय किया है कि हिमाचल में विधानसभा के चुनाव भी सामूहिक नेतृत्व में (Himachal assembly election 2022) लड़ा जाएगा. सुक्खू ने कहा कि मुख्यमंत्री का चेहरा घोषित करना कांग्रेस की विचारधारा को कम करना होगा. कांग्रेस के सभी नेता एक जुट हो कर चुनाव लड़ेंगे और कौन मुख्यमंत्री होगा, यह जीतने के बाद कांग्रेस आलाकमान तय करेगा. इस दौरान सुक्खू ने प्रदेश की जयराम सरकार पर निशाना साधा. उन्होंने कहा कि साढ़े चार साल के कार्यकाल में मुख्यमंत्री एक भी फैसला खुद नहीं ले पाए, जो भी फैसले लिया जा रहा वह भाजपा का दिल्ली दरबार तय कर रहा है. उन्होंने कहा कि मुख्यमंत्री को इतना दबा दिया गया है कि चाहते हुए भी मुख्यमंत्री अपनी ओर से कुछ फैसले नहीं ले पा रहे हैं. प्रदेश में इन साढ़े चार सालों में विकास का कोई भी काम नहीं हुआ.उन्होंने कहा कि प्रदेश की जनता महंगाई से आज परेशान है. महंगाई आसमान छू रही है. सब्जी, खाद्य वस्तुओं के साथ-साथ रसोई गैस, डीजल पेट्रोल के दाम हर रोज बढ़ रहे है. उन्होंने कहा कि जो कर्मचारी अपने हकों के लिए आवाज उठा रहे हैं, उन्हें डराया-धमकाया जा रहा और उनके तबादले किए जा रहे. ये सरकार ओल्ड पेंशन स्कीम को लेकर भी कुछ नहीं बोल रही, लेकिन कांग्रेस सत्ता में आते ही ओल्ड पेंशन स्कीम (Congress on Old pension scheme in Himachal) को लागू करेगी और आउटसोर्स कर्माचारियों के लिए नीति बनाएगी. : 'हिमाचल में हर तरफ सिर्फ आम आदमी पार्टी की चर्चा, 23 अप्रैल को चंबी मैदान में AAP की रैली रचेगी इतिहास'",politics
"'दहेज़ मांगता है पति, मुझे जिन्दा जलाने की कोशिश की..', सपा नेता पर पत्नी ने लगाए संगीन आरोप, केस दर्ज","लखनऊ: उत्तर प्रदेश के प्रतापगढ़ में समाजवादी पार्टी (सपा) के टिकट पर चुनाव लड़ने वाले सौरभ सिंह की मुश्किलें बढ़ती नज़र आ रहीं हैं. दरअसल, विश्वनाथगंज सीट से चुनाव लड़ने वाले सौरभ सिंह सहित 3 लोगों पर दहेज उत्पीड़न, मारपीट समेत कई गंभीर धाराओं में मुकदमा दर्ज किया गया है. सौरभ सिंह पर ये आरोप उनकी पत्नी ने लगाए हैं, पत्नी का कहना है कि सौरभ ने उन्हें जिंदा जलाने की भी कोशिश की है. सपा नेता सौरभ सिंह की पत्नी ने आरोप लगाते हुए कहा कि सौरभ आए दिन उनके पिता संजय सिंह और उनकी मां दहेज के लिए प्रताड़ित करते रहते हैं और उनके साथ मारपीट करते हैं. दहेज की मांग पूरी न होने पर वो दो बार जिंदा जलाने दी कोशिश भी कर चुके हैं. वह रोज-रोज की प्रताड़ना से तंग आ चुकी हैं और किसी भी दिन उनकी हत्या हो सकती है. इस मामले में लालगंज प्रभारी निरीक्षक ने बताया है कि, 'सौरभ सिंह की पत्नी का आरोप है कि उसके पति, सास और सुसर उसे दहेज के लिए प्रताड़ित करते है, जिंदा जलाने और मारपीट का आरोप लगाया, शिकायत के आधार पर केस दर्ज कर आगे की कानूनी कार्यवाही शुरू की गई है.' सौरभ सिंह की पत्नी सुनैना सिंह सेंगर की शिकायत पर केस दर्ज किया गया है. बता दें कि सौरभ सिंह विश्वनाथगंज विधानसभा से सपा के चुनाव चिन्ह पर 2022 का चुनाव लड़ चुके हैं. सुनैना को सपा प्रमुख अखिलेश यादव परिवार का बेहद ख़ास बताया जाता है. बताया जाता है कि सुनैना ने ही अपने पति सौरभ सिंह को सपा से टिकट दिलवाया था. 20 अप्रैल को हुई मारपीट की शिकायत लेकर सुबह पुलिस अधीक्षक सतपाल अंतिल से मिलने सुनैना अपने भाई और तीन वर्षीय पुत्र के साथ पहुंची थीं. SP से मिलने के बाद घर पहुंची सुनैना ने आरोप लगाया कि उसके साथ मारपीट की गई और उसेसे जिन्दा की कोशिश की गई थी. फिलहाल, पुलिस इस मामले की जांच कर रही है. पिंक फ्लोरल ड्रेस में नुसरत ने बढ़ाई फैंस की धड़कनें उपचुनाव सीट पर CM धामी ने किए ये 10 बड़े ऐलान पीएम मोदी से गर्मजोशी के साथ मिले ब्रिटिश प्रधानमंत्री बोरिस जॉनसन, बोले- Narendra, My Khaas Dost!",politics
"Manish Sisodia: डिप्टी CM मनीष सिसोदिया की MLA को चिट्ठी, कहा- BJP बुलडोज़र के नाम पर कर रही वसूली","Deputy CM Manish Sisodia Letter: दिल्ली में जहांगीरपुरी हिंसा मामले में हो रही राजनीति अब नया मोड़ लेती जा रही है. अब दिल्ली के उपमुख्यमंत्री ने अपने सभी विधायकों को चिट्ठी लिखकर कहा है कि बीजेपी के गुंडई के खिलाफ जनता के साथ खड़े रहें.  दे रहे हैं धमकी दिल्ली के उप मुख्यमंत्री मनीष सिसोदिया ने आम आदमी पार्टी के विधायकों को चिट्ठी लिखी है और कहा है कि BJP के गुंडे दिल्ली के मकान मालिक और दुकानदारों को धमकी दे रहे हैं. वे लोग धमकाते हुए कह रहे हैं कि पैसे दो वरना, तुम्हारी दुकान-मकान पर बुलडोज़र चलवा देंगे. लोगों की करें मदद उन्होंने पत्र में कहा कि बीजेपी MCD से जा रही है. ऐसे में वसूली में जुट गई है. सिसोदिया ने लिखा कि AAP विधायक लोगों की मदद करें. ब्लैकमेल करने वाले बीजेपी के गुंडों को पकड़कर पुलिस में दें. Delhi Corona: सरकार ने जारी की नई गाइडलाइन, स्कूलों में बच्चे अब नहीं कर पाएंगे लंच एमसीडी से जा रही है बीजेपी इसको लेकर दिल्ली के उपमुख्यमंत्री मनीष सिसोदिया ने ट्वीट किया है. उन्होंने ट्वीट में लिखा है कि MCD से जाते-जाते बीजेपी ने तय किया है कि जितना पैसा कमाया जा सकता है कमा लें, इसलिए अब दुकान के मालिकों और मकान मालिकों को भाजपा के गुंडे तरह-तरह की धमकियां दे रहे हैं.",politics
"केशव की हार से लेकर सहयोगी दलों के वोट बैंक तक, BJP की रिपोर्ट में हुए खुलासे","संकेत मिश्र लखनऊ. यूपी बीजेपी संगठन ने 2022 विधानसभा चुनावों की समीक्षा रिपोर्ट शीर्ष नेतृत्व को भेजी है. इस रिपोर्ट में बसपा के वोट बीजेपी को ट्रांसफर होने से फायदा होने की बात कही गई है. वहीं, ओबीसी वोटर बीजेपी से खिसकने पर चिंता जताई गई है. यही नहीं, सहयोगी दल निषाद पार्टी के निषाद वोटर और अपना दल के कुर्मी वोटर ने बीजेपी का साथ नहीं दिया. बीजेपी सूत्रों की मानें तो सिराथू सीट पर केशव प्रसाद मौर्य की हार भी इसी वजह से हुई. जानकारी के मुताबिक, 82 पेज की रिपोर्ट यूपी बीजेपी ने पीएम नरेंद्र मोदी और राष्ट्रीय अध्यक्ष जेपी नड्डा को भेजी है. रिपोर्ट में कहा गया कई पिछड़ी बिरादरियों ने ज्यादा बीजेपी को वोट नहीं किया. पार्टी सूत्रों की मानें तो रिपोर्ट में स्पष्ट रूप से कहा गया है कि कुशवाहा, मौर्य, सैनी, कुर्मी, निषाद, पाल, शाक्य, राजभर जैसी कई ओबीसी बिरादरियों ने बीजेपी के पक्ष में बड़े पैमाने पर वोट नहीं किया, जितनी बीजेपी उम्मीद लगाए बैठी थी. वहीं, 80 लाख सदस्य चुनाव से पहले पार्टी से जोड़े, लेकिन उसके बाद भी बेहतर नहीं कर पाए. पार्टी के वरिष्ठ नेता बताते हैं कि बीजेपी ने सदस्‍यता अभियान चलाया. इसमें बीजेपी संगठन ने 2022 विधानसभा चुनावों से पहले पार्टी ने 80 लाख नए मेंबर चुनाव से महज तीन माह पहले बनाए थे. इसके साथ पार्टी के यूपी में 2 करोड़ नौ लाख मेंबर हो गए थे. इसके बावजूद 2017 की तरह वोट नहीं मिला. यही नहीं, लाभार्थी संपर्क अभियान की रिपोर्ट बीजेपी ने देखी जिसमें 9 करोड़ लाभार्थी में काफी संख्या ऐसी रही जिन्होंने बीजेपी को वोट नहीं किया, लेकिन योजनाओं की तारीफ जरूर की. गाजीपुर, अंबेडकर नगर और आजमगढ़ में बीजेपी का प्रदर्शन खराब सूत्रों की मानें तो बीजेपी ने जो रिपोर्ट भेजी है उसमें गाजीपुर, अंबेडकर नगर और आजमगढ़ जिलों में पार्टी का प्रदर्शन सबसे खराब रहा है. इन तीन जिलों की 22 सीटों में से बीजेपी एक भी सीट जीतने में नाकाम रही.सपा ने आजमगढ़ और अंबेडकर नगर की सभी सीटों पर जीत हासिल की, तो वहीं गाजीपुर के सात निर्वाचन क्षेत्रों में से पांच पर जीत हासिल की.जबकि उसके सहयोगी सुहेलदेव भारतीय समाज पार्टी ने शेष दो सीटों पर जीत हासिल की. जबकि वर्ष 2017 में बीजेपी गठबंधन ने इन जिलों में आठ सीटें जीती थीं. पोस्टल वोट बने बीजेपी की चिंता पार्टी के एक वरिष्ठ नेता ने नाम ना छापने की शर्त पर बताया कि बीजेपी ने अपनी रिपोर्ट में इस बात का भी जिक्र किया है जिसमें सपा को 311 सीटों पर बीजेपी से ज्यादा वोट मिले. लगभग 4.42 लाख डाक मतों में से सपा गठबंधन को 2.25 लाख वोट मिले और बीजेपी व उसके सहयोगी दलों को 1.48 लाख वोट मिले. सपा के सरकारी कर्मचारियों की मांग पुरानी पेंशन योजना बहाल करने के अपने चुनावी वादे में शामिल किया, उसका असर भी पोस्टल बैलेट में देखने को मिला. वहीं, रिपोर्ट में इस बात का भी जिक्र है कि शुरुआती चरणों में सरकारी आधिकारी और कर्मचारियों भी सपा की मदद की. वरिष्ठ पत्रकार ब्रजेश शुक्ला बताते हैं कि विधानसभा चुनावों के नतीजों के बाद पार्टी समीक्षा रिपोर्ट तैयार करतीहै, जिसको अपने शीर्ष नेतृत्व को भेजती और इस रिपोर्ट में यह स्पष्ट जरूर किया जाता कि कमियां कहां रह गईं, ताकि उनको दुरूस्त किया जा सके. उसके बाद बीजेपी अगली चुनावी तैयारियों में जुटती है.",politics
"Bulldozer: केवल जमीन ही नहीं, हिसाब भी बराबर करता है","उत्तर प्रदेश के सीएम योगी आदित्यनाथ के नाम के साथ जुड़ा बुलडोजर (Bulldozer) अब देशभर में सुर्खियों बटोर रहा है. बुलडोजर की 'धमक' मध्य प्रदेश, बिहार जैसे राज्यों से होते हुए दिल्ली के जहांगीरपुरी भी पहुंच चुकी है. लेकिन, अब इसकी एंट्री गुजरात में भी हो चुकी है. दरअसल, भारत के दो दिवसीय दौरे पर आए ब्रिटेन के प्रधानमंत्री बोरिस जॉनसन (Boris Johnson) गुजरात के वडोदरा में एक जेसीबी (JCB) यूनिट में बुलडोजर पर चढ़े नजर आए थे. बोरिस जॉनसन की इस तस्वीर ने सोशल मीडिया पर भी खूब जलवा दिखाया. लोगों ने बुलडोजर से लेकर बोरिस जॉनसन तक को लेकर तमाम दावे कर डाले. वैसे, बोरिस जॉनसन के बुलडोजर पर चढ़े नजर आने की वजह ये है कि बुलडोजर बनाने वाली कंपनी जेसीबी ब्रिटेन की है. खैर, बुलडोजर को लेकर इस तरह की दीवानगी एक बार पहले भी नजर आ चुकी है. जब सोशल मीडिया पर 'JCB Ki Khudai' ट्रेंड करने लगा था. जिस तरह से 'ठंडा' मतलब कोका-कोला होता है. उसी तरह बुलडोजर को लोग अब आमतौर पर जेसीबी के नाम से ही जानते हैं. जबकि, जेसीबी सिर्फ कंपनी का नाम है. जो बुलडोजर जैसी अन्य मशीनों को बनाती है. बुलडोजर आमतौर पर कंस्ट्रक्शन साइट्स पर ही नजर आता है. लेकिन, इन दिनों भारत में इसका इस्तेमाल अवैध निर्माणों, अतिक्रमण, अपराधियों और माफियाओं के घरों को ध्वस्त करने में हो रहा है. आसान शब्दों में कहा जाए, तो बुलडोजर aka जेसीबी केवल जमीन ही नहीं, हिसाब भी बराबर करता है. आइए जानते हैं जेसीबी यानी बुलडोजर से जुड़ी कुछ रोचक जानकारियां... जेसीबी सिर्फ कंपनी का नाम है. जो बुलडोजर जैसी अन्य मशीनों को बनाती है. बुलडोजर और जेसीबी का अंतर बुलडोजर कंस्ट्रक्शन साइट्स पर इस्तेमाल होने वाली एक मशीन है. जबकि, इसे बनाने वाली कंपनी का नाम जेसीबी है. जेसीबी कंपनी के बैकेहो लोडर को बुलडोजर के नाम से जाना जाता है. जेसीबी कंपनी नौ अलग-अलग कैटगरी में 60 से ज्यादा प्रॉडक्ट बनाती है. जिनमें से एक बुलडोजर है. इसके अलावा जेसीबी और भी कई तरह की मशीनों का उत्पादन करती है. आमतौर पर बुलडोजर का इस्तेमाल कंस्ट्रक्शन साइट्स पर मलबे या मिट्टी को हटाने और बिल्डिंगों को ध्वस्त करने में किया जाता है. बुलडोजर नाम के मायने क्या हैं? अमेरिका में दक्षिणी हिस्से में रहने वाले गोरे लोगों के एक स्वघोषित ग्रुप का नाम भी बुलडोजर है. अमेरिका में अब्राहम लिंकन के समय के बाद हुए सुधारों के खिलाफ ये बुलडोजर ग्रुप घरों और चर्चों को जलाने, विरोधियों को कोड़े मारने और हत्या करने समेत अश्वेत मतदाताओं और विधायकों को डराने-धमकाने, चुनावों को प्रभावित करने के लिए जाना जाता है. इस ग्रुप को 'रेगुलेटर' के तौर पर भी जाना जाता है. बुलडोजर के शाब्दिक अर्थ की बात की जाए, तो इसका अर्थ धमकाने वाला या दबंग शख्स के तौर पर पाया जाता है. ऐसी प्रवृत्ति के लोगों को बुलडोजर के नाम से ही पुकारा जाता है. द्वितीय विश्व युद्ध खत्म होने के बाद बनी कंपनी दुनिया की तीसरी सबसे बड़ी निर्माण उपकरण बनाने वाली कंपनी जेसीबी की स्थापना द्वितीय विश्व युद्ध के बाद 1945 में हुई थी. इसका पूरा नाम जेसीबी एक्सावेटर्स लिमिटेड है. लेकिन, जेसीबी की स्थापना से जुड़ा एक रोचक तथ्य ये भी है कि इस कंपनी को विश्व में शांति स्थापित करने के लिए बनाए गए संयुक्त राष्ट्र से ठीक एक दिन पहले बनाया गया था. संयुक्त राष्ट्र की स्थापना 24 अक्टूबर, 1945 को हुई थी. और, जेसीबी कंपनी की स्थापना 23 अक्टूबर, 1945 को हुई थी. जेसीबी नाम कैसे पड़ा? 150 से ज्यादा देशों में कारोबार करने वाली जेसीबी कंपनी अपनी स्थापना के समय बिना किसी नाम के साथ बनी थी. लेकिन, नाम को लेकर चली तमाम चर्चाओं के बाद इस कंपनी के संस्थापक और मालिक जोसेफ सायरिल बम्फोर्ड के नाम पर ही इसका नाम JCB रख दिया गया. जेसीबी शब्द को ऑक्सफोर्ड डिक्शनरी में भी जगह दी गई है. जिसकी अर्थ है कि एक ऐसी भारी मशीन जो जमीन की खुदाई वगैरह के काम में आती है. क्यों होता है जेसीबी का पीला रंग? वाहनों में दी जाने वाली पीले रंग की हेडलाइट्स सर्दियों के मौसम में धुएं और धुंध के दौरान काफी दूर से ही नजर आ जाती हैं. दरअसल, पीला रंग धूल और धुएं के बावजूद अलग से नजर आ जाता है. और, जेसीबी को पीले रंग से रंगने की वजह यही है. कंस्ट्रक्शन साइट्स पर धूल और धुएं के बीच आसानी से नजर आ जाए, इसे ही ध्यान में रखते हुए बुलडोजर को पीले रंग दिया गया है. अपने इसी रंग की चलते ये मशीन दिन हो या रात दूर से ही नजर आ जाती है. हालांकि, ग्राहकों की मांग पर जेसीबी की मशीनों को हरे और लाल रंग में भी बनाई जाती हैं. ब्रिटिश कंपनी, लेकिन भारत से होता है जेसीबी का ज्यादातर निर्यात जेसीबी मूलरूप से ब्रिटिश कंपनी है और बोरिस जॉनसन के गुजरात के प्लांट में जाने के पीछे अहम वजह यही थी. भारत में जेसीबी की JCB India नाम से 6 फैक्ट्रियां हैं. और, भारत में बनने वाली मशीनें ही जेसीबी कंपनी के नाम से 110 से ज्यादा देशों में निर्यात होती हैं.",politics
केरल: सिल्वरलाइन के सर्वेक्षण पर लोगो द्वारा विरोध प्रदर्शन किया गया,"तिरुवनंतपुरम: गुरुवार को, सिल्वरलाइन परियोजना के लिए सर्वेक्षण पत्थरों की स्थापना ने कानियापुरम के पास हिंसक दृश्यों का कारण बना, जिसमें पुलिस के साथ लड़ाई में चार प्रदर्शनकारी घायल हो गए।  हालांकि सर्वेक्षण को अस्थायी रूप से रोक दिया गया है, लेकिन अधिकारियों ने आंदोलनकारियों के साथ दुर्व्यवहार करने के आरोपी एक पुलिस अधिकारी की जांच शुरू कर दी है। कांग्रेस और के-रेल सिल्वरलाइन विरुधा जनकीया समिति के कार्यकर्ताओं ने केरल रेल विकास निगम लिमिटेड (के-रेल) और राजस्व विभाग के अधिकारियों द्वारा लगभग दो सप्ताह के बाद करिचारा में अभ्यास फिर से शुरू करने के प्रयासों को रोक दिया। तिरुवनंतपुरम ग्रामीण पुलिस ने एक बड़े पुलिस दल को तलब किया, जिसने हिंसक रूप से प्रदर्शनकारियों को क्षेत्र से हटा दिया। अराजकता के बीच, मंगलापुरम पुलिस स्टेशन के सिविल पुलिस अधिकारी शबीर को एक प्रदर्शनकारी को लात मारते हुए टेप पर कैद किया गया था। जिला पुलिस प्रमुख (तिरुवनंतपुरम ग्रामीण) दिव्या वी. गोपीनाथ ने विशेष शाखा के पुलिस उपाधीक्षक (डीवाईएसपी) स्टुअर्ट कीलर को इस घटना की जांच करने का निर्देश दिया, क्योंकि इससे गुस्सा भड़क गया था। हालांकि प्रदर्शनकारियों ने दावा किया कि पुलिस ने बिना किसी सूचना के बल प्रयोग किया, लेकिन पुलिस ने आरोपों से इनकार किया। उन्होंने दावा किया कि वे केवल सर्वेक्षण अधिकारियों की सुरक्षा के लिए और निरंतर काम में सहायता करने के लिए वहां गए थे। यहां मिल रही है सबसे सस्ती शराब, लाउडस्पीकर से हो रहा था प्रचार तभी पहुंची पुलिस और... MP में इस दिन जारी होगा 10वीं-12वीं बोर्ड परीक्षा का रिजल्‍ट, छात्र ऐसे कर सकेंगे चेक",politics
"कांग्रेस विधायक बोले- महंगाई और बेरोजगारी को लेकर गृह मंत्री अमित शाह को देंगे ज्ञापन, भारी पुलिस बल तैनात","भोपाल, 22 अप्रैल। राजधानी में केंद्रीय गृह मंत्री अमित शाह के दौरे को लेकर पूर्व मंत्री एवं कांग्रेस विधायक पीसी शर्मा का बड़ा बयान सामने आया है। उन्होंने बताया कि केंद्रीय गृहमंत्री अमित शाह को कांग्रेस ज्ञापन देगी। कांग्रेसियों ने इसके लिए शासन और पुलिस से अनुमति मांगी है। कांग्रेस विधायक पीसी शर्मा ने बताया कि प्रदेश में बढ़ते महिला अपराध, बेरोजगारी एवं अन्य मुद्दों को लेकर जिला कांग्रेस अध्यक्ष कैलाश मिश्रा के नेतृत्व में व अन्य कार्यकर्ता के साथ रोड शो के दौरान पांच नंबर बस स्टॉप के पास हम लोग गृह मंत्री अमित शाह को ज्ञापन देंगे। विधायक ने बताया कि प्रदेश में लगातार महंगाई व बेरोजगारी तेजी से बढ़ रही है। प्रदेश सरकार रोजगार और महिला सुरक्षा में असफल है। इसलिए वे गृह मंत्री अमित शाह को ज्ञापन देंगे। PCC के बाहर भारी पुलिस बल मौजूद आपको बता दें कि प्रशासन को जैसे ही पता चला है कि कांग्रेस विधायक द्वारा ज्ञापन देने की मांग की गई है, वैसे ही पुलिस प्रशासन ने पीसीसी के बाहर पुलिस बल की भारी संख्या तैनात कर दी। आपको बता दें कि कांग्रेसियों को फिलहाल अब तक पुलिस प्रशासन ने कोई अनुमति नहीं दी है। अब देखना होगा कि कांग्रेसी किस तरह गृहमंत्री अमित शाह को ज्ञापन देते हैं। राजा भोज एयरपोर्ट कमलनाथ का बड़ा बयान अमित शाह के भोपाल दौरे पर पूर्व सीएम कमलनाथ ने कहा कि अमित शाह जी का स्वागत हैं। वो आए देखें कितनी बुरी हालत है। और जो कलाकारी हो रही है, उसको भी देखें। मध्य प्रदेश में जिस प्रकार का धोखा दिया जा रहा हैं। जहां हर वर्ग परेशान है और केवल घोषणाएं एक्टिंग करते हैं और सोचते हैं कि जनता समझती नहीं है, लेकिन जनता आज के दिन बहुत समझदार है। -पंजाब: मान सरकार कर सकती है राज्य के हितों से समझौता, जानिए वड़िंग ने क्यों दिया ये बयान source: oneindia.com",politics
"राजस्थान: अलवर में मंदिर तोड़ने के मामले में गरमाई सियासत, BJP ने किया पांच सदस्यीय जांच कमेटी का गठन, जानें मामला","राजस्थान के अलवर जिले के राजगढ़ उपखंड में 300 साल पुराने मंदिर तोड़ने का मामला तूल पकड़ता जा रहा है। भाजपा ने पूरे मामले की तथ्यात्मक जांच के लिए 5 सदस्यीय कमेटी का गठन किया है। कमेटी में सीकर के सांसद सुमेधाननंद, प्रदेश उपाध्यक्ष चंद्रकांता मेघवाल, राजेंद्र सिंह शेखावत, बृजकिशोर उपाध्याय और भवानी मीणा को शामिल किया गया है। कमेटी अलवर के राजगढ़ कस्बे में जाकर तथ्यात्मक रिपोर्ट तैयार कर भाजपा प्रदेश अध्यक्ष सतीश पूनिया को सौंपेगी। मंदिर तोड़ने की घटना को लेकर कांग्रेस और भाजपा के नेता एक बार फिर आमने-सामने हो गए है। भाजपा सांसद किरोड़ी ने साधा निशाना भाजपा सांसद किरोड़ी लाल मीणा ने सीएम गहलोत पर निशाना साधा है। किरोड़ी लाल ने ट्वीट कर लिखा- यह स्पष्ट है कि गहलोत सरकार हिंदू विरोधी है। मंदिरों को तोड़कर वह हिंदू आस्था पर चोट पहुंचा रही है। अलवर के राजगढ़ में 20 अप्रैल को नगर प्रशासन ने विकास की आड़ में 300 साल पुराने मंदिर को ध्वस्त कर दिया। आखिर मुख्यमंत्री जी को हिंदू और उनकी आस्था से इतनी चिढ़ क्यों है? उल्लेखनीय कि राजगढ़ कस्बे में मास्टर प्लान के तहत मकानों और दुकानों को तोड़ने का कार्य किया जा रहा है। जिसके विरोध में शहरवासी प्रशासन के खिलाफ लामबंद हो गए है। चूरू जिले में मंदिर गेट तोड़ने पर हुआ था विवाद अलवर के राजगढ़ से पहले जो चूरू जिले के सुजानगढ़ कस्बे में भी राम मंदिर के गेट को गिराने पर विवाद हो गया था। उस दौरान भी कांग्रेस-भाजपा नेताओं के बीच जमकर आरोप-प्रत्यारोप हुए थे। सालासर बालाजी फोरलेन हाइवे पर प्रवेश द्वार तोड़ने के मामले में कांग्रेस ने भाजपा पर झूठ फैलाने का आरोप लगाया था। जबकि भाजपा ने कांग्रेस पर हिंदू विरोधी होने का आरोप लगाया था। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
प्रशांत किशोर को लेकर बंट गई कांग्रेस? कमलनाथ के इस बयान ने मचाई खलबली!,"नई दिल्ली: प्रशांत किशोर (prashant kishor) की कांग्रेस हाईकमान के साथ चल रही बैठकों के बीच एमपी के पूर्व मुख्यमंत्री कमलनाथ (kamalnath) का बड़ा बयान सामने आया है. उन्होंने कहा कि एमपी में उनकी अपनी तैयारी है, वो किसी पर निर्भर नहीं हैं. उनके मुताबिक प्रशांत किशोर कांग्रेस में आएं या न आएं, लेकिन वो 6 महीने से मध्य प्रदेश में तैयारी में लगे हुए हैं. अमित शाह भोपाल दौरा LIVE: केंद्रीय गृहमंत्री ने की सीएम शिवराज की तारीफ, कह गए बड़ी बात दरअसल कांग्रेस प्रदेशाध्यक्ष कमलनाथ रतलाम में मीडिया से चर्चा कर रहे थे. हालांकि, कमलनाथ ने कहा कि प्रशांत किशोर अगर पार्टी से जुड़ते हैं तो उनके अनुभव का लाभ पार्टी को मिलेगा. हमारी तैयारी चल रही है पूर्व मुख्यमंत्री कमलनाथ ने कहा कि प्रशांत किशोर कांग्रेस से जुड़ेंगे तो केवल मध्य प्रदेश के लिए नहीं जुड़ेंगे. काफी और प्रदेश भी है. पीके का अपना अनुभव है. उनके जुड़ने का कांग्रेस को लाभ होगा, पर हमारी तैयारी भी है. हम किसी पर डिपेंड नहीं करते कि प्रशांत किशोर आएगा नहीं आएगा. हम तो छह महीने से लगे हैं, तैयारी चल रही है. मध्यप्रदेश में 10वीं-12वीं के छात्रों का इंतजार होगा खत्‍म, इस दिन आ सकता है बोर्ड रिजल्‍ट सोनिया से कई मुलाकातें कर चुके प्रशांत गौरतलब है कि प्रशांत किशोर कांग्रेस अध्यक्ष सोनिया गांधी से हाल ही के दिनों में कई बार मुलाकात कर चुके हैं. उन्होंने सोनिया गांधी को अपनी योजनाएं पर प्रजेंटेशन भी दिया है. इस मुलाकात के बीच उनके कांग्रेस में आने की अटकलें भी तेज है. वहीं न्यूज एजेंसी ANI ने सूत्रों के हवाले से बताया था कि पीके और गांधी परिवार के बीच 22 अप्रैल को एक बैठक होगी. इससे पहले पीके ने 600 स्लाइड की प्रस्तुति दी है.",politics
चिंताजनक है डीटीसी की बसों में लगातार आग लगने की घटनाएं : बिधूड़ी,"नई दिल्ली, 22 अप्रैल (हि.स.)। दिल्ली विधानसभा में नेता प्रतिपक्ष रामवीर सिंह बिधूड़ी ने कहा कि लगातार दिल्ली परिवहन निगम (डीटीसी) की बसों में आग लगने की घटनाएं चिंताजनक हैं। केजरीवाल सरकार दिल्ली की जनता के जीवन से खिलवाड़ करके ओवरएज बसें सड़कों पर चला रही है। यही वजह है कि आए दिन डीटीसी की बसें आग की भेंट चढ़ रही हैं। बिधूड़ी ने शुक्रवार को एक बयान जारी कर कहा कि पिछले दो महीनों में चार बसों में आग लग चुकी है। दिल्ली सरकार अपनी नाकामयाबी छिपाने के लिए कमेटी बनाकर मामले पर लीपापोती करने की कोशिश कर रही है। दिल्ली सरकार ने विधानसभा में दिए गए जवाब में खुद स्वीकार किया है कि डीटीसी की बसों की उम्र साढे सात लाख किलोमीटर है और 3760 में से अधिकतर बसें यह दूरी तय कर चुकी हैं। आम आदमी पार्टी ने दिल्ली में 11 हजार बसें खरीदने का वादा 2020 के चुनावों में किया था लेकिन आठ साल में डीटीसी के बेड़े में सिर्फ दो इलेक्ट्रिक बसें ही शामिल कर पाई हैं। उन्होंने कहा कि बसें न खरीद पाने के कारण मजबूरी में इन बसों को सड़कों पर चलाया जा रहा है और दिल्ली की जनता के जीवन से खिलवाड़ किया जा रहा है। बिधूड़ी ने मुख्यमंत्री अरविंद केजरीवाल से मांग की है कि दिल्ली की सड़कों से ओवरएज हो चुकी बसों को फौरन हटाया जाए ताकि जनता का जीवन सुरक्षित हो सके। हिन्दुस्थान समाचार/आशुतोष",politics
बुलडोजर से घर और मकान गिराने की धमकी दे रहे हैं भाजपा के लोग : सिसोदिया,"नई दिल्ली, 22 अप्रैल (हि.स.)। दिल्ली के उपमुख्यमंत्री मनीष सिसोदिया ने कहा कि राजधानी में भारतीय जनता पार्टी (भाजपा) से जुड़े कुछ लोग दिल्लीवासियों के घरों और दुकानों पर बुलडोजर चलवाने की धमकी दे रहे हैं। भाजपा के लोग पहले लोगों से पैसे की मांग कर करते हैं जो मना करता है उसके घर या दुकान पर बुलडोजर चलवाने की धमकी देते हैं। सिसोदिया ने शुक्रवार को ट्वीट कर कहा कि उन्होंने अपने विधायकों को पत्र लिखकर कहा है कि वह जनता के साथ खड़े रहें। क्षेत्र में इस तरह की कोई ऐसी शिकायत आती है तो जनता की मदद करें। सिसोदिया ने कहा कि उनके विधानसभा क्षेत्र पटपड़गंज के कुछ लोगों ने उनसे इस तरह की शिकायत की हैं। लोग इस बात से डरे हैं क्योंकि अगर निगम कमी निकालने पर तुल जाए तो कुछ न कुछ निकल ही आएगा। ऐसे में लोगों में डर का माहौल है। लेकिन दिल्ली सरकार और आम आदमी पार्टी जनता के साथ है। उन्होंने कहा कि भाजपा की एमसीडी से विदाई तय है इस लिए भाजपा के लोग ऐसा कर रहे हैं। इस मुद्दे पर दिल्ली के मुख्यमंत्री अरविंद केजरीवाल ने भी सिसोदिया के ट्वीट को री-ट्वीट करते हुए लिखा कि पूरी दिल्ली से इस तरह की कई शिकायतें आ रहीं हैं। दिल्ली के लोग इस उगाही से परेशान हैं। हिन्दुस्थान समाचार/आशुतोष",politics
"RJD की इफ्तार पार्टी : चिराग-सहनी को दिया न्योता, क्या नए सियासी समीकरण देखेगा बिहार?","पूर्व सीएम राबड़ी देवी (Former CM Rabri Devi) के आवास पर आज दावत-ए-इफ्तार का आयोजन हो रहा है. इधर, राजद सुप्रीमो लालू प्रसाद यादव को चारा घोटाले में जमानत मिलने के बाद राजद कार्यकर्ताओं में नया जोश आ गया. इस दावत-ए-इफ्तार के मौके पर नये सियासी समीकरण बनने की संभावना जतायी जा रही है. इसमें पक्ष-विपक्ष की तमाम पार्टियों के प्रमुखों, वरिष्ठ नेताओं को आमंत्रित किया गया है. सबकी नजर वीआईपी सुप्रीमो मुकेश सहनी और लोजपा रामविलास के अध्यक्ष व सांसद चिराग पासवान पर है. पढ़ें पूरी खबर. पटना: सीएम आवास एक अणे मार्ग के बाद अब सूबे के दूसरे सबसे चर्चित आवास 10 सर्कुलर रोड शुक्रवार को कई सियासी समीकरणों का गवाह बनेगा, दरअसल, पूर्व सीएम राबड़ी देवी का यह आवास दो साल बाद दावत-ए-इफ्तार (Iftar at former CM Rabri Devi residence) से गुलजार होगा. भले ही इस आयोजन को सांप्रदायिक सौहार्द के लिए कहा जा रहा है लेकिन राजनीति को हर पल जीने वाले इस राज्य में इफ्तार के बहाने कई सियासी समीकरणों के बनने से राज्य के राजनीतिक जानकार इनकार नहीं कर रहे हैं. इधर, डोरंडा कोषागार से अवैध निकासी के मामले में लालू प्रसाद यादव को झारखंड हाई कोर्ट से जमानत मिल गई है. इससे आरजेडी के नेताओं और कार्यकर्ताओं में जोश का संचार हुआ है. इसे काफी अहम माना जा रहा है. : CM नीतीश की इफ्तार पार्टी में शामिल होने पहुंचे कई बड़े नेता.. पक्ष के साथ विपक्ष का भी लगा जमावड़ा केंद्रीय गृहमंत्री अमित शाह को आमंत्रण: राजद सूत्रों से मिली जानकारी के अनुसार इस इफ्तार में शामिल होने के लिए पक्ष-विपक्ष की तमाम पार्टियों के प्रमुखों, वरिष्ठ नेताओं को आमंत्रित किया गया है. इसमें सत्तारूढ़ जदयू के साथ ही प्रदेश बीजेपी के वरिष्ठ नेताओं को भी आमंत्रित किया गया है. राजद सुप्रीमो लालू प्रसाद यादव के बड़े बेटे तेजप्रताप यादव (Lalu Prasad Yadav elder son Tej Pratap Yada) ने बिहार दौरे पर आ रहे केंद्रीय गृहमंत्री अमित शाह (Union Home Minister Amit Shah) को आमंत्रित करने की सूचना ट्विटर के माध्यम से दी. चिराग पासवान और मुकेश सहनी भी आमंत्रित: विधानसभा चुनाव के पहले पीठ में छुरा घोंपने का आरोप लगाकर महागठबंधन से अलग होने वाले वीआईपी सुप्रीमो मुकेश सहनी (VIP Supremo Mukesh Sahni) को भी इस इफ्तार में आमंत्रित किए जाने की खबर है. इसके अलावा खुद को पीएम मोदी का हनुमान कहने वाले लोजपा रामविलास के प्रमुख व सांसद चिराग पासवान (MP Chirag Paswan) के भी इफ्तार में शामिल होने की संभावना है. चिराग पासवान की पार्टी के एक वरिष्ठ नेता का कहना है कि उनके इस इफ्तार में शामिल होने की पूरी संभावना है. वहीं, वीआईपी के सूत्रों का कहना है कि मुकेश सहनी अभी राजधानी से बाहर हैं. अगर वह समय पर पटना लौटेंगे तो इफ्तार में शामिल हो सकते हैं. राजद सूत्रों के अनुसार इफ्तार के लिए एनडीए गठबंधन में शामिल हम पार्टी को भी आमंत्रित किया गया है. पार्टी के वरिष्ठ नेताओं को इसमें शामिल होने का अनुरोध किया गया है. इस दावत-ए-इफ्तार पर सबकी नजर: राज्य की राजनीति पर गहरी नजर रखने वाले पत्रकार व विश्लेषक संजय उपाध्याय कहना है कि बिहार विधान परिषद चुनाव के बाद बोचहां विधानसभा उपचुनाव में जीत हासिल कर राजद के हौसले बुलंद हैं. वहीं, दूसरी तरफ एनडीए मंत्रिमंडल से निकाले जाने के बाद मुकेश सहनी बीजेपी से खार खाए बैठे हैं. कुछ इसी तरह के हालात चिराग पासवान के साथ भी बन रहे हैं. हाल फिलहाल के उनके कुछ बयानों पर गौर करें तो वह नये रास्तों को अपनाने से गुरेज नहीं करेंगे. संजय उपाध्याय का कहना है कि यह कहने के लिए इफ्तार होगा लेकिन इसमें चिराग पासवान या फिर मुकेश सहनी शामिल होते हैं तो इसे राजनीतिक धमक के रूप में दिखाने से इनकार नहीं किया जा सकता. हालिया जीत से उत्साहित नेता प्रतिपक्ष तेजस्वी यादव व राजद अपने कुनबे को बढ़ाने में लगे हैं. तमाम कदम उठाये जा रहे हैं. ऐसे में अगर अपने गिले शिकवे को भूला कर चिराग पासवान व मुकेश सहनी तेजस्वी यादव के साथ आते हैं तो आने वाले दिनों में बिहार की राजनीति में एक नया अध्याय देखने को मिल सकता है. 5 साल बाद RJD का आयोजन: बता दें कि 5 सालों के बाद आरजेडी की तरफ से दावत-ए-इफ्तार का आयोजन (Dawat-e-Iftar organize by RJD) किया जा रहा है. लालू यादव के जेल जाने के कारण आरजेडी पिछले कुछ सालों से दावत-ए-इफ्तार कार्यक्रम का आयोजन नहीं कर रहा था. वहीं, केंद्रीय गृहमंत्री अमित शाह 2 दिनों के बिहार दौरे पर आ रहे हैं. अमित शाह वीर कुंवर सिंह के विजयोत्सव कार्यक्रम में हिस्सा लेंगे. इस दौरान सबसे ज्यादा तिरंगा फहराने का रिकॉर्ड भी बनेगा. सबकी नजर बिहार में बदल रहे राजनीतिक घटनाक्रम पर भी है. लालू प्रसाद यादव को जमानत: बता दें कि डोरंडा कोषागार से अवैध निकासी के मामले में लालू प्रसाद यादव को रांची हाई कोर्ट से बड़ी राहत मिली है. कोर्ट ने उन्हें 10 लाख रुपए के निजी मुचलके पर जमानत दे दी है. हाई कोर्ट में दायर लालू प्रसाद की जमानत याचिका पर आज सुनवाई हुई थी. इससे पहले लालू प्रसाद के केस को लेकर हाई कोर्ट की तरफ से पूछे गए सवालों का जवाब सीबीआई की ओर से पेश किया गया था. हाई कोर्ट के जस्टिस अपरेश कुमार सिंह की अदालत में लालू प्रसाद की जमानत याचिका को सुनवाई के लिए सूचीबद्ध किया गया था. याचिकाकर्ता की ओर से दायर याचिका में लालू प्रसाद की बीमारी, उम्र और आधी सजा जेल में काटने का हवाला देते हुए जमानत की गुहार लगाई गई थी. रांची हाई कोर्ट ने सीबीआई की दलीलों को खारिज करते हुए सुनवाई के बाद निजी मुचलके पर जमानत दी. लालू यादव की तरफ से वरिष्ठ वकील कपिल सिब्बल ने पक्ष रखा था. : तेज प्रताप ने अमित शाह को ट्वीट कर भेजा दावत-ए-इफ्तार का न्योता",politics
"दिल्ली पहुंचे ब्रिटेन के पीएम बोरिस जॉनसन, केंद्रीय मंत्री राजीव चंद्रशेखर ने पीएम मोदी की तरफ से की अगवानी","नई दिल्ली। केंद्रीय राज्य मंत्री राजीव चंद्रशेखर (Rajeev Chandrasekhar) ने गुरुवार को ब्रिटेन के प्रधानमंत्री, बोरिस जॉनसन की अगवानी की। जॉनसन अपनी दो दिवसीय भारत यात्रा के पहले दिन गुजरात का दौरा करने के बाद दिल्ली पहुंचे। राजीव चंद्रशेखर ने दिल्ली में यूके के पीएम का स्वागत किया और प्रधानमंत्री नरेंद्र मोदी की ओर से बधाई दी।  ट्विटर पर चंद्रशेखर ने दी जानकारी उनकी अगवानी के बाद राजीव चंद्रशेखर ने अपने ट्विटर पर पोस्ट किया प्रधानमंत्री नरेंद्र मोदी और सरकार में मेरे सभी सहयोगियों की ओर से मुझे दिल्ली में यूनाइटेड किंगडम के पीएम बोरिस जॉनसन का स्वागत करने का सौभाग्य मिला। प्रधान मंत्री बनने के बाद बोरिस जॉनसन की यह भारत की पहली बड़ी यात्रा है। उम्मीद की जाती है कि यह एयरोस्पेस, रक्षा और प्रौद्योगिकी क्षेत्र में संबंधों को मजबूत करने के अलावा दोनों देशों के बीच मुक्त व्यापार समझौते पर बातचीत को बढ़ावा देगी।",politics
"Gujarat Congress हार्दिक पटेल के बगावती तेवर, खुद को राम भक्त बताया","इंडिया न्यूज, गांधीनगर: गुजरात कांग्रेस को बड़ा झटका लग सकता है। इसका कारण यह है कि गुजरात कांग्रेस (Gujarat Congress) के कार्यकारी अध्यक्ष हार्दिक पटेल (Hardik Patel) ने बगावती तेवर अख्तियार कर लिया है। वह प्रदेश पार्टी नेतृत्व से नाखुश हैं और उन्होंने इसकी शिकायत आलाकमान से की है। हार्दिक पटेल का कहना है कि प्रदेश नेतृत्व नहीं चाहता कि कोई काम करे और अगर कोई काम करे भी तो वह उसे करने नहीं देते हैं। हार्दिक पटेल ने कहा, हिंदू होने पर हमें गर्व पाटीदार आंदोलन से सियासत में आए हार्दिक पटेल ने कहा, हिंदू होने पर हमें गर्व है, उन्होंने इस दौरान खुद को राम भक्त बताया। हालांकि बीजेपी में जाने को लेकर गुजरात कांग्रेस के कार्यकारी अध्यक्ष ने अभी अपने पत्ते नहीं खोले हैं। उन्होंने यह भी कहा कि विपक्ष के रूप में हम राज्य में लोगों की आवाज नहीं उठा पा रहे हैं। हमें Google News पर फॉलो करे- क्लिक करे ! ये भी पढ़ें : चुनावी रणनीतिकार Prashant Kishor की कांग्रेस में एंट्री पर सोनिया गांधी को सौंपी रिपोर्ट Connect With Us : Twitter | Facebook | Youtube The post Gujarat Congress हार्दिक पटेल के बगावती तेवर, खुद को राम भक्त बताया appeared first on India News.",politics
सतीश गौतम होंगे अगले यूपी बीजेपी अध्यक्ष? पश्चिमी यूपी के ब्राह्मण चेहरे पर पार्टी खेलेगी दांव,उत्तर प्रदेश में भाजपा अगले 10 दिन में नए अध्यक्ष का नाम फाइनल कर सकती है. माना जा रहा है कि अलीगढ़ से भारतीय जनता पार्टी के सांसद सतीश कुमार गौतम को भाजपा का नया प्रदेश अध्यक्ष बनाया जा सकता है.  लखनऊ: उत्तर प्रदेश भारतीय जनता पार्टी को नया अध्यक्ष बहुत जल्द मिलेगा. अगले 10 दिन में अध्यक्ष का नाम फाइनल होगा. जिस तरह की बातें भारतीय जनता पार्टी के गलियारों से निकल कर आ रही हैं. उसमें एक बात लगभग तय मानी जा रही है कि अलीगढ़ से भारतीय जनता पार्टी के सांसद सतीश कुमार गौतम को भाजपा का नया प्रदेश अध्यक्ष बनाया जा सकता है. सतीश कुमार गौतम भाजपा में पश्चिम के कद्दावर नेताओं में गिने जाते हैं. वह एक ब्राह्मण चेहरा है और कट्टर हिंदुत्ववादी चेहरे के तौर पर सतीश गौतम की पहचान है. यही नहीं महामंत्री संगठन सुनील बंसल भी अब भारतीय जनता पार्टी उत्तर प्रदेश से विदाई ले सकते हैं. माना जा रहा है कि उनके लिए भी 30 अप्रैल तक की मियाद राष्ट्रीय स्वयंसेवक संघ ने तय कर दी है. इसके बाद भाजपा और संघ के बीच में पुल का काम करने वाला नया संगठन महामंत्री उत्तर प्रदेश को मिलेगा. भारतीय जनता पार्टी से जुड़े सूत्रों ने ईटीवी भारत को बताया कि अनेक नामों की चर्चा के बाद लगभग या बात तय हो गई है कि सतीश कुमार गौतम को ही भाजपा का नया प्रदेश अध्यक्ष बनाया जाएगा. सतीश कुमार गौतम 2014 में पहली बार अलीगढ़ से भाजपा के सांसद बने थे. 2019 में सपा बसपा गठबंधन होने के बावजूद उन्होंने इस सीट पर शानदार जीत दर्ज करते हुए दोबारा सांसद बनने का गौरव प्राप्त किया. गौतम भाजपा का ब्राह्मण चेहरा हैं. अलीगढ़ मुस्लिम विश्वविद्यालय में समय-समय पर होने वाले विवादों में वे हिंदुत्ववादी चेहरे के तौर पर विश्वविद्यालय प्रशासन के सामने खड़े नजर आते रहे ऐसे में उनकी स्वीकार्यता अलीगढ़ के बहुसंख्यक ओ के बीच बढ़ी है और भाजपा उनको 2024 लोकसभा चुनाव से पहले अपने हिंदुत्ववादी एजेंडे के तौर पर जनता के सामने पेश करने की इच्छा रख रही है. महामंत्री संगठन सुनील बंसल को भी उत्तर प्रदेश में अब करीब 10 साल का समय बीत चुका है.तीन चुनाव उनके रहते भाजपा जीत चुकी है. इस बीच माना जा रहा है कि उनके दिल्ली के कई दौरे हो चुके हैं और 30 अप्रैल के बाद वह भी नई जिम्मेदारी संभाल सकते हैं. महामंत्री संगठन एक ऐसा पद होता है जो राष्ट्रीय स्वयंसेवक संघ से प्रत्येक भारतीय जनता पार्टी प्रदेश संगठन को दिया जाता है. महामंत्री संगठन पद पर रहने वाला संघ और संगठन के बीच सेतु का काम करता है और महत्वपूर्ण निर्णय उसकी मोहर के बिना स्वीकृत नहीं किए जाते हैं. ऐसे में सुनील बंसल ने पिछले तीन चुनावों में भाजपा की जीत में अहम भूमिका निभाई है और अब संघ और संगठन उनको और महत्वपूर्ण भूमिका में देखना चाहता है. इसलिए उत्तर प्रदेश की जिम्मेदारी संघ के किसी अन्य पदाधिकारी को दी जा सकती है. ऐसी ही जरूरी और विश्वसनीय खबरों के लिए डाउनलोड करें ईटीवी भारत ऐप,politics
"Amarinder Singh Raja ने संभाला पंजाब कांग्रेस का चार्ज, बताया किस 3D फॉर्मूला पर करेंगे काम","Punjab News: अमरिंदर सिंह राजा ने पंजाब प्रदेश कांग्रेस कमेटी के अध्यक्ष के तौर पर शपथ ली है. अमरिंदर सिंह राजा ने अपने काम करने का तरीका बताया है.  Punjab News: अमरिंदर सिंह राजा वडिंग ने पंजाब प्रदेश कांग्रेस कमेटी के अध्यक्ष के रूप में चार्ज संभाल लिया है. अमरिंदर सिंह राजा (Amarinder Singh Raja) ने कहा कि पार्टी को मजबूत करने और चुनौतियों का सामना करने के लिए पार्टी के नेताओं व कार्यकर्ताओं को अनुशासन, समर्पण और संवाद का पालन करना होगा. अमरिंदर सिंह राजा वडिंग ने पंजाब प्रदेश कांग्रेस कमेटी के कार्यकारी अध्यक्ष भारत भूषण आशु के साथ राज्य के कांग्रेस भवन में पार्टी के वरिष्ठ नेताओं की मौजूदगी में यहां एक सादे समारोह में कार्यभार संभाला. अमरिंदर सिंह राजा ने कहा कि कांग्रेस एक सोच और विचार है जिसका अंत नहीं हो सकता. उन्होंने कहा कि पार्टी को मजबूत करने के लिए अनुशासन जरूरी है, अगर किसी व्यक्ति या पार्टी में अनुशासन नहीं है तो वह आगे नहीं बढ़ सकती. वडिंग ने कहा, ''अगर हमें सफलता की ओर बढ़ना है तो हमें अपने जीवन में इन तीनों डी(अनुशासन, समर्पण और संवाद) को अपनाना होगा.'' अमरिंदर सिंह वडिंग ने कहा, ''अगर मैं अपनी रणनीति खुद बनाता हूं, तो मुझे लगता है कि हम सफलता की ओर नहीं बढ़ सकते. न केवल किसी पार्टी में बल्कि व्यवसाय में भी, यदि आप सहकर्मियों के साथ संवाद करते हैं या टीम वर्क करते हैं, तो आप सफल होंगे. पार्टी को मजबूत करने के लिए 'अनुशासन', 'समर्पण' और 'संवाद' मेरा थ्री-डी मंत्र होगा.'' सिद्धू से लिया गया था इस्तीफा समारोह में पूर्व मुख्यमंत्री चरणजीत सिंह चन्नी, पंजाब कांग्रेस प्रभारी हरीश चौधरी, पंजाब कांग्रेस विधायक दल के नेता प्रताप सिंह बाजवा, विधायक सुखपाल खैरा, तृप्त राजिंदर बाजवा, सुखजिंदर सिंह रंधावा, सुखबिंदर सरकारिया, सांसद मनीष तिवारी, जसबीर डिंपा और पार्टी के अन्य नेता शामिल थे. कांग्रेस नेता सिद्धू पार्टी कार्यालय आए लेकिन अन्य नेताओं के साथ मंच साझा नहीं किया. वहीं, पंजाब कांग्रेस के पूर्व अध्यक्ष सुनील जाखड़ भी कहीं नजर नहीं आए. वडिंग ने सोनिया गांधी और राहुल गांधी सहित पार्टी नेतृत्व को उन्हें पंजाब कांग्रेस अध्यक्ष के रूप में नियुक्त करने के लिए धन्यवाद दिया. गौरतलब है कि हाल ही में पांच राज्यों में हुए चुनाव में पार्टी की हार के बाद कांग्रेस अध्यक्ष ने राज्य कांग्रेस प्रमुखों से इस्तीफा देने को कहा था. Navjot Singh Sidhu नई मुश्किल में फंसे, कांग्रेस ने दिए उनके खिलाफ कड़ी कार्रवाई करने के संकेत",politics
केजरीवाल ने लगाया बीजेपी पर ये बड़ा आरोप कहा- दिल्ली की जनता उगाही और गुंडागर्दी बर्दाश्त नहीं करेगी,"  नेशनल डेस्क: आम आदमी पार्टी के संयोजक और दिल्ली के मुख्यमंत्री अरविंद केजरीवाल ने MCD के चुनाव को लेकर एक बार फिर से बीजेपी सरकार पर हमला बोला। उन्होंने ट्विट कर आरोप लगाया कि पूरी दिल्ली से कई शिकायतें आ रहीं हैं। दिल्ली के लोग खुलेआम इस क़िस्म की उगाही और गुंडागर्दी बर्दाश्त नहीं करेंगे। क्या इसलिए MCD के चुनाव टाले हैं?  बता दें कि इससे पहले दिल्ली के उपमुख्यमंत्री मनीष सिसोदिया ने ट्विट कर लिखा था कि एमसीडी से जाते-जाते भाजपा ने तय किया है कि जितना पैसा कमाया जा सकता है कमा लें, इसलिए अब दुकान मालिकों-मकान मालिकों को भाजपा के गुंडे तरह-तरह की धमकियां दे रहे है। मैंने अपने विधायकों को पत्र लिखकर भाजपा की इस गुंडई के ख़िलाफ़ दिल्ली की जनता के साथ खड़े रहने को कहा है।",politics
चाचा पशुपति पारस के आरोपों पर बोले चिराग- 'पिता समान चाचा की हत्या कैसे करवा सकता हूं?',"केंद्रीय मंत्री पशुपति कुमार पारस (Union Minister Pashupati Paras) का कहना है कि उनके खिलाफ लगातार साजिश रची जा रही है. चिराग पासवान उन्हें लगातार धमकी देते रहते हैं. जिसके जवाब में चिराग पासवान ने सभी आरोपों को बेबुनियाद बताया है. पढ़ें पूरी खबर. पटना: केंद्रीय मंत्री पशुपति कुमार पारस (Union Minister Pashupati Paras) के आरोप पर लोजपा रामविलास प्रमुख व सांसद चिराग पासवान (MP Chirag Paswan) ने कहा है कि पूरे मामले की निष्पक्ष जांच होनी चाहिए. चिराग ने कहा कि उन्होंने (पशुपति पारस) हत्या के जो आरोप लगाये, वो काफी गंभीर आरोप है. साथ ही चिराग ने कहा कि चाचा ने उन्हें पार्टी और परिवार से पहले ही बाहर कर दिया. ऐसे में चाचा के हर प्रेस कॉफ्रेंस में चिराग की चर्चा क्यों? : जिस चौहरमल जयंती में हुआ चिराग का स्वागत, वहां पशुपति पारस को दिखाया गया काला झंडा चिराग पासवान ने कहा कि 'उन्हें अपना काम करना चाहिए. मेरे पास समय नहीं है. मैं दिन रात काम कर रहा हूं. पूरे बिहार का भ्रमण कर रहा हूं. लोगों से मिल रहा हूं. मेरे लिए यह विचलित करने की बात है कि मैं अपने पिता समान चाचा की हत्या करवा सकता हूं. अगर आपके घर दूध फट जाएगा तो आप कहिएगा कि चिराग ने नींबू डाल दिया. मैंने लिख कर दे दिया है कि मैं अगर दोषी हूं तो मुझ पर कार्रवाई करें. पशुपति पारस मेरे चाचा है, इसके बावजूद एक बार फिर उन्होंने अपने बयान से रिश्तो को तार-तार किया है'. चिराग पासवान ने CM नीतीश कुमार को लिखा पत्र: इससे पहले लोक जनशक्ति पार्टी (लोजपा) के राष्ट्रीय अध्यक्ष चिराग पासवान ने बिहार के मुख्यमंत्री नीतीश कुमार को पत्र लिखा है और केंद्रीय खाद्य प्रसंस्करण मंत्री पशुपति कुमार पारस पर हुए हमले की जांच की मांग की है. लोक जनशक्ति पार्टी (लोजपा) ने ट्वीट के जरिए ये जानकारी दी और लिखा कि लोजपा (रामविलास) के राष्ट्रीय अध्यक्ष आदरणीय श्री चिराग पासवान ने बिहार के मुख्यमंत्री नीतीश कुमार को पत्र लिखकर आदरणीय पशुपति पारस पर हुए हमले को लेकर जांच की मांग की. चिराग पर चाचा पशुपति पारस का गंभीर आरोप: राष्ट्रीय लोक जनशक्ति पार्टी के अध्यक्ष केंद्रीय खाद्य प्रसंस्करण मंत्री पशुपति कुमार पारस ने कहा है कि लोजपा (रामविलास) के प्रमुख चिराग पासवान ने मोकामा में उन पर जानलेवा हमला कराया. उन्होंने कहा कि चौहरमल मेले में शनिवार को हुई घटना के पीछे सांसद चिराग पासवान की साजिश है. केंद्रीय मंत्री ने आगे भी ऐसी आशंका को देखते हुए राज्य सरकार से उनकी सुरक्षा बढ़ाने की मांग की है. मोकामा के घोसवारी में हुआ था हमला: 16 अप्रैल को केन्द्रीय मंत्री पशुपति कुमार पारस पर मोकामा के घोसवारी में हमला हुआ था. चौहरमल जयंती पर चिराग पासवान भी उस कार्यक्रम में पहुंचे थे, लेकिन चिराग का स्वागत हुआ और उनके तुरंत बाद पहुंचे केंद्रीय मंत्री पशुपति कुमार पारस पर हमला हो गया. पशुपति कुमार पारस के काफिले पर पत्थरबाजी की गई, उन्हें काला झंडा दिखाया गया था. अब इस मामले में पशुपति कुमार पारस ने भतीजे चिराग पासवान पर गंभीर आरोप लगाया है. : पशुपति पारस को भतीजे से जान का खतरा, कहा- 'मेरी हत्या करवा सकता है चिराग पासवान' विश्वसनीय खबरों के लिए डाउनलोड करें",politics
"30 पार्षदों नपा की साधारण सभा की बैठक का किया बहिष्कार, चयरमैन पर मनमर्जी का लगाया आरोप","Written by - Zee Rajasthan Web Team | Edited by: Zee Rajasthan Web Team | Last Updated: Apr 22, 2022, 02:45 PM IST जयपुर: कोटपूतली नगरपालिका में आज साधारण सभा की बैठक आयोजित की गई. बैठक का अधिकतर पार्षदों ने विरोध जताया. भाजपा पार्षद सहित कांग्रेस के पार्षद भी विरोध में शामिल हुए. इसमें से करीब 30 पार्षदों ने बैठक का बहिष्कार किया. लक्ष्मीनारायण मंदिर परिसर में पार्षदों ने नगरपालिका के खिलाफ जमकर विरोध प्रदर्शन किया। साधारण सभा की बैठक के लिए पालिका प्रशासन ने सभी पार्षदों को आनन फानन में पत्र जारी किए. साथ ही मोबाइल के द्वारा बैठक की सूचना दी गई. जिसको लेकर पार्षदों ने बैठक के 12 घण्टे पहले सूचना देने पर अधिकतर पार्षदों ने नाराजगी जताई. समय से सूचना नहीं देने पर बैठक का बहिष्कार करने का निर्णय लेकर कृष्णा टाकीज के सामने लक्ष्मी नारायण मंदिर में एकत्रित होकर नगरपालिका के अधिकारियों व चेयरमैन के खिलाफ जमकर नारेबाजी कर विरोध प्रदर्शन किया. नगरपालिका के अधिकारी व कर्मचारी पर मनमर्जी का आरोप सभी पार्षदों का कहना है कि साधारण सभा की बैठक लंबे समय बाद आयोजित की गई ओर वो भी आनन फानन में सूचना देकर बैठक आयोजित करने का निर्णय लिया गया. जबकी कभी भी बैठक आयोजित करने से पहले बैठक की सूचना करीब 7 दिन पहले दी जाती है. जिसके बाद बैठक आयोजित की जाती है. साथ ही फिर भी बैठक आयोजित होती है तो बैठकों में पार्षदों के द्वारा प्रस्ताव लिए जाते हैं. उन्हें रजिस्ट्र में नोट नहीं किया जाता और ना ही नए प्रस्तावों के बारे में अवगत करवाया जाता है. साथ में नगरपालिका के अधिकारी व कर्मचारी मनमर्जी करते हैं. पार्षदों के साथ दुर्व्यहार करने तक का आरोप लगाया गया. वहीं, सभी नगरपालिका की बैठकों में मीडिया की एंट्री पर रोक लगाने को लेकर भी पार्षदों ने नाराजगी जताई. बैठक में विपक्ष की बात उठाने को लेकर मीडिया की एंट्री होना जरूरी है, लेकिन यहां कोटपूतली नगरपालिका में नया कानून बना कर मीडिया पर रोक लगा कर अपनी कमियां छुपानी की कोशिश की जा रही है. पार्षदों का कहना है कोटपूतली नगरपालिका से नगर परिषद बनने पर नगर परिषद में आसपास के गांवों को जोड़ने को लेकर राजनीतिकरण किया गया है. विशेष समुदाय को लाभ देने को लेकर नगरपरिषद का परिसीमन गलत तरीके से किया जा रहा है. 46 में से 30 पार्षद रहे गैरमौजूद नगरपरिषद बनने के बाद नगरपरिषद कार्यालय को कोटपूतली के मुख्य चौरोहे से स्थान्तरण कर पनियाला कालूहेड़ा ले जाने को लेकर भी पार्षदों ने नाराजगी जताई. जिसको लेकर कुल मनोनीत पार्षदों सहित 46 पार्षदों में से करीब 30 पार्षदों ने लक्ष्मी नारायण मंदिर से रैली निकाल कर उपखण्ड कार्यालय पहुंचकर उपखण्ड अधिकारी को सभी मांगों को लेकर ज्ञापन सौंपा गया.वहीं कोटपूतली नगरपालिका कार्यालय में कोरम की पूर्ति कर बैठक आयोजित कर प्रस्ताव लिए गए. बैठक में राज्यमंत्री राजेन्द्र सिंह यादव चेयरमैन पुष्पा सैनी अधिशाषी अधिकारी फतेह सिंह मीणा सहित अन्य पार्षद मौजूद रहे. रिपोर्टर- अमित यादव",politics
जेपी नड्डा की प्रतिष्ठा दांव पर इसलिये कर रहे हिमाचल के दौरे- कुलदीप राठौर,"बीजेपी के राष्ट्रीय अध्यक्ष जेपी नड्डा और आम आदमी पार्टी के राष्ट्रीय संयोजक अरविंद केजरीवाल के हिमाचल दौरों को लेकर कांग्रेस ने निशाना साधा है. कांग्रेस प्रदेश अध्यक्ष कुलदीप राठौर ने कहा है कि जेपी नड्डा की प्रतिष्ठा दांव पर है इसलिये वो लगातार हिमाचल के दौरे (JP nadda in Kangra) कर रहे हैं. क्योंकि पिछले साल हुए उपचुनावों में बीजेपी को कांग्रेस से करारी शिक्सत मिली थी. वहीं अरविंद केजरीवाल को लगता है कि वो पंजाब की तरह हिमाचल भी जीतेंगे तो उनकी गलतफहमी वक्त दूर कर देगा. शिमला: हिमाचल में विधानसभा को भले कुछ वक्त हो लेकिन सियासी बिसात 6 महीने पहले से ही बिछने लगी है. बीजेपी के राष्ट्रीय अध्यक्ष जेपी नड्डा फिलहाल दो दिन के कांगड़ा दौरे पर हैं जहां उन्होंने रोड शो के बाद जनसभा को संबोधित किया है. वहीं आम आदमी पार्टी के संयोजक और दिल्ली के मुख्यमंत्री अरविंद केजरीवाल भी शनिवार 23 अप्रैल को कांगड़ा दौरे पर रहेंगे. इन दोनों नेताओं के दौरे को लेकर कांग्रेस ने (congress attacks on jp nadda and bjp )प्रतिक्रिया दी है. जेपी नड्डा की प्रतिष्ठा दांव पर है- कांग्रेस प्रदेश अध्यक्ष कुलदीप राठौर का कहना है कि हर कोई चुनाव की तैयारियों में जुटा है और हिमाचल प्रदेश जेपी नड्डा का घर है इसलिये वो जब चाहे यहां (Kuldeep Rathore attacks on JP Nadda) आ सकते हैं. लेकिन जेपी नड्डा के लगातार दौरों पर उन्होंने कहा कि जेपी नड्डा की प्रतिष्ठा दांव पर है इसलिये हिमाचल के दौरे कर रहे हैं. बीते साल हुए उपचुनाव में बीजेपी को मिली करारी हार इसकी सबसे बड़ी वजह है. गौरतलब है कि जेपी नड्डा (JP Nadda in Kangra) दो दिन के कांगड़ा दौरे पर हैं और इससे पहले 9 अप्रैल को भी वो 4 दिन के हिमाचल दौरे पर आए थे. 'आप' की गलतफहमी वक्त के साथ होगी दूर- कुलदीप राठौर ने कहा कि आम आदमी पार्टी भी हिमाचल में कोशिश कर रही है लेकिन अगर उन्हें लगता है कि वो पंजाब की तरह हिमाचल में भी करिश्मा करेंगे तो इसका जवाब वक्त (Kuldeep Rathore attacks on Kejriwal) के साथ मिल जाएगा. गौरतलब है कि 6 अप्रैल को मंडी में आम आदमी पार्टी का रोड शो हुआ था और करीब शनिवार 23 अप्रैल को अरविंद केजरीवाल फिर से हिमाचल आ रहे हैं. वो भी कांगड़ा आएंगे और जनसभा को संबोधित करेंगे. प्रतिभा सिंह ने क्या कहा- उधर मंडी लोकसभा सीट से कांग्रेस सांसद प्रतिभा सिंह ने कहा कि किस दल का नेता रोड शो कर रहा है या जनसभा को संबोधित कर रहा है इससे कांग्रेस का कुछ लेना देना नहीं है. बीजेपी नेताओं या आम आदमी पार्टी के दौरों से कांग्रेस को कोई फर्क नहीं पड़ेगा. हम लोगों से जुड़े मुद्दे उठाएंगे, हम विकास और काम की बात करेंगे. जनता आज महंगाई और बेरोजगारी से परेशान है और हम जनता से जुड़े इन्हीं मुद्दों को अपने घोषणा पत्र में जगह देंगे. कांग्रेस की क्या है रणनीति- आम आदमी पार्टी से लेकर बीजेपी तक के नेता हिमाचल के दौरे कर रहे हैं और विधानसभा चुनाव चुनाव 2022 (Himachal Pradesh Assembly Election 2022) की तैयारी को लेकर रणनीति बना रहे हैं. लेकिन कांग्रेस कहीं नहीं दिख रही. इस पर कांग्रेस प्रदेश अध्यक्ष कुलदीप राठौर ने कहा कि आने वाले दिनों में वो खुद भी कांगड़ा और मंडी समेत अन्य जिलों का दौरा करेंगे. जल्द ही कांग्रेस की सक्रियता भी धरातल पर नजर आएगी. : जेपी नड्डा का कांगड़ा दौरा, नगरोटा बगवां में किया रोड शो और जनसभा",politics
"डिप्टी सीएम सिसोदिया ने भाजपा पर साधा निशाना, दिल्ली के आप विधायकों को पत्र लिखकर कही ये बात","नई दिल्ली [वीके शुक्ला]। दिल्ली नगर निगम की ओर से अतिक्रमण के खिलाफ तोड़फोड़ की कार्रवाई को लेकर मनीष सिसोदिया ने भाजपा पर तीखा हमला किया। सिसोदिया ने दिल्ली के सभी आप विधायकों को पत्र भी लिखा है। भाजपा पर निशाना साधते हुए कहा कि आम आदमी पार्टी के पास शिकायतें आ रही है। भाजपा के लोग अब दिल्ली में घरों और दुकानों पर जाकर आम लोगों को धमकी दे रहे है कि अगर इतने पैसे नहीं दोगे तो तुम्हारे घर पर भी बुलडोजर चलवा देंगे। सिसोदिया का आरोप है कि मुझे खुद, मेरे विधानसभा क्षेत्र पटपड़गंज की सोसाइटीज से और कॉलोनियों से लोगों ने आकर इसकी शिकायतें की है। इसके साथ ही ग्रीन पार्क जैसी सोसाइटीज से भी शिकायतें आई है। भाजपा की इस कार्रवाई से लोग बहुत डरे हुए है। सिसोदिया ने कहा कि भारतीय जनता पार्टी की गुंडई को देखते हुए भय से आगे आने में डर रहे है कि कहीं वास्तव में वो इनके घर-दुकान तुड़वा न दें। सिसोदिया ने कहा कि नगर निगम में जाते-जाते भाजपा ने तय किया है कि जितना पैसा कमाया जा सकता है कमा लें। यहीं कारण है कि दुकान मालिकों-मकान मालिकों भाजपा के गुंडे तरह तरह की धमकियां और ब्लैकमेल कर रहे हैं। इनके लिए दिल्ली में बने किसी भी मकान या दुकान में कोई सामान्य सी कमी निकलना बेहद आसान काम है। घरों में छोटी-मोटी कमी तो नगर निगम वाले निकाल ही लेंगे वो चाहे किसी के छज्जे के साइज़ के बारे में हो, बालकनी कवर करने की बात हो, एक्स्ट्रा कमरा बनाने की या दुकान में किए गए किसी काम के बारे में हो। भाजपा ने बुलडोजर की धमकी देकर पूरी दिल्ली में उगाही शुरू कर दी है। सिसोदिया का आरोप है कि भाजपा की इस गुंडई की आम आदमी पार्टी कड़ी निंदा करती है। इस किस्म की खुलेआम गुंडागर्दी दिल्ली की जनता कभी बर्दास्त नहीं करेगी। सिसोदिया ने आप के तमाम विधायकों से अपील की है कि भाजपा की इस नाजायज वसूली के खिलाफ लोगों की मदद करें। क्षेत्र के लोगों को बताएं कि आम आदमी पार्टी उन लोगों के साथ खड़ी है। अगर किसी भी विधायक के संज्ञान में ऐसा कोई मामला आता है तो लोगों की मदद करें और वसूली करने वाले भाजपा के गुंडों को तुरंत पकड़कर पुलिस के हवाले करने में मदद करें। इसके साथ ही ऐसे मामलों को तुरंत सरकार के संज्ञान में भी लाया जाए ताकि सार्वजनिक मंच पर उसको रखा जा सके।",politics
"Boris Johnson India Visit: भारत दौरे पर पहुंचे बोरिस जॉनसन को सचिन-अमिताभ जैसा हुआ महसूस, खुद बताया कारण","Boris Johnson felt like Sachin Tendulkar and Amitabh Bachcha: ब्रिटेन के प्रधानमंत्री बोरिस जॉनसन दो दिनों के भारत दौरे पर हैं और उन्होंने आज (शुक्रवार) पीएम नरेंद्र मोदी से मुलाकात की. भारत दौरे पर पहुंचे बोरिस जॉनसन ने अपने स्वागत को लेकर खुलकर बात की और पीएम मोदी को धन्यवाद दिया, क्योंकि भारत में उनका गर्मजोशी से स्वागत किया गया. इसके साथ ही ब्रिटिश पीएम ने पीएम मोदी को खास दोस्त बताया और कहा कि दोनों देशों के बीच रिश्ते बेहद मजबूत हुए हैं. सचिन और अमिताभ जैसा लग रहा था: जॉनसन बोरिस जॉनसन (Boris Johnson) ने पत्रकारों से बातचीत में बताया कि गुजरात में उनका जिस तरह से स्वागत किया गया, वह सचिन तेंदुलकर और अमिताभ बच्चन के जैसा महसूस कर रहे थे. उन्होंने कहा कि अहमदाबाद में मेरे पोस्टर चारों तरफ लगे हुए थे, जिससे मैं काफी अभिभूत था. जॉनसन ने पीएम मोदी को बताया खास दोस्त बोरिस जॉनसन (Boris Johnson) ने पीएम नरेंद्र मोदी (Narendra Modi) को खास दोस्त बताते हुए कहा कि धन्यवाद... मेरे दोस्त प्रधानमंत्री नरेंद्र मोदी. मेरे खास दोस्त मुझे लगता है कि इस चुनौतीपूर्ण समय में खास दोस्त और करीब हो जाते हैं. मौजूदा चुनौतीपूर्ण समय में भारत और ब्रिटेन ज्यादा नजदीक आए हैं. India-UK Relation: कैसे बनाया जाता है फाइटर जेट? ब्रिटेन, भारत को बताएगा सीक्रेट पीएम मोदी और जॉनसन के बीच हुई चर्चा प्रधानमंत्री नरेंद्र मोदी (Narendra Modi) ने शुक्रवार को भारत दौरे पर आए अपने ब्रिटिश समकक्ष बोरिस जॉनसन (Boris Johnson) से रक्षा, व्यापार और स्वच्छ ऊर्जा के क्षेत्र में आपसी सहयोग को और विस्तार देने के लिए विस्तृत चर्चा की. प्रधानमंत्री कार्यालय (PMO) ने एक ट्वीट में कहा, 'प्रधानमंत्री नरेंद्र मोदी और बोरिस जॉनसन ने नई दिल्ली में बातचीत की. दोनों नेताओं ने भारत और ब्रिटेन के बीच द्विपक्षीय सहयोग को बढ़ावा देने के रास्तों के बारे में चर्चा की.' मुक्त व्यापार समझौते को अंतिम रूप देने का निर्णय पीएम नरेंद्र मोदी और बोरिस जॉनसन ने शुक्रवार को 'रोडमैप 2030' सहित द्विपक्षीय संबंधों के सभी आयामों की समीक्षा की और इस साल के अंत तक मुक्त व्यापार समझौते (FTA) पर बातचीत को अंतिम रूप देने का निर्णय किया. दोनों नेताओं ने एक नए एवं विस्तारित द्विपक्षीय रक्षा एवं सुरक्षा गठजोड़ पर भी सहमति व्यक्त की. मोदी ने भारत के राष्ट्रीय हाइड्रोजन मिशन में शामिल होने के लिए ब्रिटेन को आमंत्रित किया. पीएम मोदी और जॉनसन ने 'रोडमैप 2030' को लागू किए जाने की दिशा में हुई प्रगति की समीक्षा की और विभिन्न क्षेत्रों में गठजोड़ को गहरा बनाने का महत्वाकांक्षी लक्ष्य निर्धारित किया. लाइव टीवी",politics
"बिहार में एक बार फिर से पोस्टर वार से सियासत गर्म, लालू परिवार को बताया गया 'ए-टू-जेड फैमिली पार्टी'","Highlights राजद को पोस्टर में बताया गया 'ए टू जेड फैमिली पार्टी', लालू परिवार पर निशाना। किसी पार्टी या संगठन ने आधिकारिक तौर पर ये नहीं बताया कि पोस्टर किसने लगवाए हैं। बिहार की राजधानी पटना के कई हिस्सों में शुक्रवार को दिखा राजद पर निशाना साधते पोस्टर।  पटना: बिहार में एक बार फिर से पोस्टर के जरिए सियासत गर्मा गई है. इसमें लालू परिवार और राजद के विरोधियों ने शुक्रवार को पटना में कई जगहों पर पोस्टर लगाया हैं. इस पोस्टर के जरिए तेजस्वी यादव की तरफ से किए जा रहे ए-टू-जेड वाले समीकरण की हवा निकालने की कोशिश की गई है. विरोधियों ने राजद के ए-टू-जेड के दावे पर ही निशाना साधा है. राजद को निशाने पर लेते हुए पटना की सड़कों पर पोस्टर लगाकर विरोधियों ने बताया है कि राजद के ए-टू-जेड का मतलब हर पद पर लालू-राबडी परिवार के लोगों का कब्जा करना है. राजद पर पोस्टर से तंज किसने किया है यह जानकारी नहीं है. पोस्टर में ऊपर की चार तस्वीरों में लालू यादव को पार्टी का राष्ट्रीय अध्यक्ष, राबड़ी देवी को नेता प्रतिपक्ष बिहार विधान परिषद, तेजस्वी यादव को नेता प्रतिपक्ष विधान सभा, मीसा भारती को सांसद और तेज प्रताप यादव को विधायक बताते हुए तंज कसा गया है. लालू-राबड़ी और उनके बेटे-बेटियों को सारे महत्वपूर्ण पदों पर दिखाया गया है. लालू को महाराजा, राबड़ी देवी को महारानी, तेजस्वी और तेज प्रताप को राजकुमार और मीसा को राजपुत्री लिखा गया है. ऊपर बड़े अक्षरों में लिखा है, 'ए-टू-जेड फैमिली पार्टी. इनका उसूल है, जबतक काम है तब तक नाम है. बाकी दूर से ही सलाम है.' लालू परिवार की तस्वीर के नीचे लिखा है, 'हे स्वार्थ तेरा शुक्रिया. एक तू ही है, जिसने लोगों को आपस में जोड़े रखा है.' इसके अलावा पोस्टर के निचले भाग में विधायक भाई वीरेंद्र, शिवानंद तिवारी, राजद प्रदेश अध्यक्ष जगदानंद सिंह, अब्दुलबारी सिद्धीकी, श्याम रजक, उदय नारायण चौधरी और एमएलसी सुनील सिंह की तस्वीर है. राजद नेताओं की तस्वीर के नीचे लिखा है, इन परिवारों के खेल पुराने हैं. कुर्सी पाने में पहले अपने बाकी सब बेगाने हैं. दरअसल, इससे पहले राजद ने ए-टू-जेड की पार्टी बताते राजद का मतलब सभी जाति और धर्म को साथ लेकर चलने वाली पार्टी के रूप में पेश किया था.",politics
"उत्तर प्रदेश में जल्द काम शुरू कर सकता है छठवां वित्त आयोग, 2025 से फायदा","ममता त्रिपाठी लखनऊ. उत्तर प्रदेश सरकार (UP Govt) छठवें राज्य वित्त आयोग (Sixth Finance Commission) के गठन का मसौदा तैयार कर चुकी है. वित्त विभाग (Finance Department) ने इससे जुड़ा प्रस्ताव मुख्यमंत्री योगी आदित्यनाथ (CM Yogi Adityanath) को भेज दिया है. मुख्यमंत्री के पास ही वित्त मंत्रालय है. इसलिए उम्मीद की जा रही है कि जल्द ही इस पर अंतिम मुहर लग सकती है. वित्त विभाग के अधिकारियों के अनुसार जिस दिन आयोग के गठन को हरी झंडी मिलेगी. उसी दिन से 3 साल के लिए आयोग सक्रिय हो जाएगा. बता दें कि राज्य वित्त आयोग (Finance Commission) करों में निकायों, नगरपालिकाओं और पंचायती राज संस्थाओं की कितनी हिस्सेदारी होनी चाहिए ये तय करता है. इन संस्थाओं की आर्थिक स्थिति का सही आंकलन करके उनको कैसे मजबूत किया जाए, इस बारे में सरकार को सुझाव देता है. साथ ही वित्तीय संसाधनों को कैसे बढ़ाया जाए, बताता है. जानकारों के मुताबिक, छठवें वित्त आयोग की सिफारिशों का असर 2025 से दिखेगा. आयोग देखता है कि कल्याणकारी योजनाओं के लिए वित्त विभाग से जो रकम आनी थी वो आई कि नहीं साथ ही किस योजना को कितना पैसा आवंटित करना है. नवंबर 2021 में बनना था छठवां वित्त आयोग, चुनाव की वजह से टला गौरतलब है कि छठवें वित्त आयोग का गठन नवंबर 2021 में होना था. मगर चुनावी साल होने के चलते ये प्रस्ताव ठंडे बस्ते में चला गया था. राज्य में पांचवे वित्त आयोग का गठन 2015 में हुआ था. पांचवे वित्त आयोग के अध्यक्ष रिटायर्ड आईएएस आनंद मिश्रा थे. इस आयोग ने 2018 में रिपोर्ट दी थी. ये सिफारिशों को अप्रैल 2020 से लागू की गई हैं.",politics
"TOP 10 @3 PM: देखिये नीतीश की पुलिस का नया कारनामा, जानें बिहार की बड़ी खबरें","बिहार की पुलिस वाकई हाईटेक हो गयी है लेकिन अपराधियों को पकड़ने में नहीं बल्कि घूस लेने में हाईटेक तरीका अपनाया गया है. मामला नवादा से सामने आया है जहां थानेदार ने फोन-पे से रिश्वत लिया. थानेदार के खिलाफ ऑडियो रिकॉर्डिंग (Nawada Police Viral Audio ) से लेकर सारे सबूत मौजूद होने के बावजूद अब तक कोई एक्शन नहीं लिया गया है. पढ़ें पूरी खबर.. 1. चाचा पशुपति पारस के आरोपों पर बोले चिराग- 'पिता समान चाचा की हत्या कैसे करवा सकता हूं?' केंद्रीय मंत्री पशुपति कुमार पारस (Union Minister Pashupati Paras) का कहना है कि उनके खिलाफ लगातार साजिश रची जा रही है. चिराग पासवान उन्हें लगातार धमकी देते रहते हैं. जिसके जवाब में चिराग पासवान ने सभी आरोपों को बेबुनियाद बताया है. पढ़ें पूरी खबर. 2. RJD की इफ्तार पार्टी : चिराग-सहनी को दिया न्योता, क्या नए सियासी समीकरण देखेगा बिहार? पूर्व सीएम राबड़ी देवी (Former CM Rabri Devi) के आवास पर आज दावत-ए-इफ्तार का आयोजन हो रहा है. इधर, राजद सुप्रीमो लालू प्रसाद यादव को चारा घोटाले में जमानत मिलने के बाद राजद कार्यकर्ताओं में नया जोश आ गया. इस दावत-ए-इफ्तार के मौके पर नये सियासी समीकरण बनने की संभावना जतायी जा रही है. इसमें पक्ष-विपक्ष की तमाम पार्टियों के प्रमुखों, वरिष्ठ नेताओं को आमंत्रित किया गया है. सबकी नजर वीआईपी सुप्रीमो मुकेश सहनी और लोजपा रामविलास के अध्यक्ष व सांसद चिराग पासवान पर है. पढ़ें पूरी खबर. 3. देखिये नीतीश की पुलिस का नया कारनामा: कैश नहीं तो 'PhonePe' से ही.. लेकिन घूस तो लेकर ही रहेंगे बिहार की पुलिस वाकई हाईटेक हो गयी है लेकिन अपराधियों को पकड़ने में नहीं बल्कि घूस लेने में हाईटेक तरीका अपनाया गया है. मामला नवादा से सामने आया है जहां थानेदार ने फोन-पे से रिश्वत लिया. थानेदार के खिलाफ ऑडियो रिकॉर्डिंग (Nawada Police Viral Audio ) से लेकर सारे सबूत मौजूद होने के बावजूद अब तक कोई एक्शन नहीं लिया गया है. पढ़ें पूरी खबर.. 4. जेल से बाहर आएंगे लालू यादव, चारा घोटाले के पांचवें मामले में भी मिली जमानत आरजेडी सुप्रीमो लालू प्रसाद यादव को चारा घोटाले से जुड़े डोरंडा कोषागार मामले में जमानत (Lalu Yadav gets bail in fodder scam ) मिल गई है. यह चारा घोटाले से जुड़ा पांचवा मामला है, जिसमें उन्हें झारखंड हाईकोर्ट ने जमानत दे दी. पढ़ें पूरी खबर 5. VIDEO: वर्मा सर के पढ़ाने का गजब अंदाज! 'पुष्पा' स्टाइल में समझाते हैं फिजिक्स-केमिस्ट्री के मुश्किल फार्मूले बिहार के सारण के 'वर्मा सर' (Varma sir of saran) के प्रजेन्टेशन का आज हर कोई कायल है. फिजिक्स के शिक्षक बच्चों को पढ़ाने के दौरान गीत के जरिए और फिल्मों के प्रचलित डायलॉग के जरिए कठिन से कठिन नियम आसानी से समझा देते हैं. क्या है वर्मा सर की पढ़ाई का फॉर्मूला आगे पढ़ें.. 6. लालू को बेल: बोले बीजेपी प्रवक्ता-' जेल के अंदर रहें या बाहर.. नहीं पड़ेगा कोई फर्क, फ्यूज बल्ब हैं लालू यादव ' लालू को चारा घोटाला मामले पर जमानत (Lalu Prasad Yadav Got Bail In Fodder Scam) मिलने पर बीजेपी ने प्रतिक्रिया दी है. बीजेपी प्रवक्ता अजफर शम्सी ने कहा कि ये कोर्ट का प्रोसेस है. बेल और जेल ये लालू के साथ लगा है. उनके बाहर निकलने से या अंदर जाने से कोई फर्क पड़ने वाला नहीं है. लालू अब फ्यूज बल्ब हैं जनता ने उन्हें रिजेक्ट कर दिया है. 7. बिहार में कल टूटेगा पाकिस्तान का वर्ल्ड रिकॉर्ड, अमित शाह भी रहेंगे मौजूद 23 अप्रैल को जगदीशपुर में बाबू वीर कुंवर सिंह की जयंती (Babu Veer Kunwar Singh birth anniversary) के मौके पर बीजेपी एक लाख तिरंगा झंडा फहराने का कीर्तिमान (Record of hoisting one lakh tricolor flag) बनाएगी. फिलहाल, 50 हजार झंडा एक साथ फहराने का वर्ल्ड रिकॉर्ड पाकिस्तान के नाम दर्ज है. पढ़ें पूरी खबर 8. Bihar Weather Update: बिहार मौसम विभाग ने जारी किया येलो अलर्ट, इन जिलों के लोग रहें सावधान! बिहार में मौसम विभाग ने तीन जिलों में येलो अलर्ट जारी (Yellow Alert In Bihar) किया है. मौसम विज्ञान केंद्र पटना (Meteorological Center Patna) के मुताबिक, बिहार के उत्तरी और मध्य के क्षेत्रों में दक्षिणी और पुरवैया हवा का शक्तिशाली प्रवाह बना हुआ है. इसकी वजह से कटिहार और पूर्णिया समेत कुल सात जिलों में तेज गरज के साथ हल्की बारिश की संभावना है. पढ़ें पूरी खबर.. 9. कल बिहार के एकदिवसीय दौरे पर आयेंगे गृहमंत्री अमित शाह, वीर कुंवर सिंह विजयोत्सव कार्यक्रम करेंगे शिरकत 23 अप्रैल को जगदीशपुर में बीजेपी की ओर से बाबू वीर कुंवर सिंह विजयोत्सव कार्यक्रम आयोजित किया जा रहा है. इस कार्यक्रम में केंद्रीय गृहमंत्री अमित शाह (Home Minister Amit Shah) शामिल होंगे. बीजेपी के प्रदेश अध्यक्ष संजय जायसवाल ने कहा कि यह गैर राजनीतिक कार्यक्रम है. पढ़ें पूरी खबर. 10. 'मारे सिक्सर के 6 गोली छाती में..' गाने पर जीजा-साले ने पिस्टल से छेद दिया तंबू रोहतास के अमझोर में एक निजी कार्यक्रम के दौरान हर्ष फायरिंग के वायरल वीडियो (Rohtas Viral Video) पर पुलिस ने सख्त एक्शन लिया है. एसपी आशीष भारती ने इस मामले में दो लोगों को गिरफ्तार कर उनका आर्म लाइसेंस रदद् कर दिया.",politics
भाजपा के दिल्ली प्रभारी बैजयंत पांडा ने जहांगीरपुरी के निवासियों को 'अवैध प्रवासी' बताया,"भाजपा के दिल्ली प्रभारी और उपाध्यक्ष बैजयंत पांडा ने कहा है कि नई दिल्ली में रह रहे 'अवैध प्रवासियों' को उनके हाव-भाव से पहचाना जा सकता है और वे 'डॉन की तरह कपड़े' पहनते हैं. उन्होंने कहा कि हमने स्वीडन, हॉलैंड और बेल्जियम आदि में देखा है, जहां प्रवासी समुदायों ने 'नो गो ज़ोन' बना रखे हैं, जहां लोग यहां तक कि पुलिस भी जाने से डरती है. ऐसा लगता है कि अवैध प्रवासियों ने दिल्ली में भी ऐसा ही किया है. नई दिल्लीः भाजपा के दिल्ली प्रभारी ने राजधानी के कुछ हिस्सों की तुलना यूरोपीय देशों के कथित 'नो गो जोन' (जहां जा नहीं सकते) से की है, जहां प्रवासी समुदाय रहते हैं. इंडियन एक्सप्रेस की रिपोर्ट के मुताबिक, भाजपा के दिल्ली प्रभारी और उपाध्यक्ष बैजयंत पांडा ने कहा है कि नई दिल्ली में रह रहे 'अवैध प्रवासियों' को उनके हाव-भाव से पहचाना जा सकता है और वे 'डॉन की तरह कपड़े पहनते हैं'. उन्होंने इन प्रवासियों की तुलना अपराधियों, माफियाओं और उन लोगों से की, जो आतंकी संगठनों के संपर्क में हैं. उन्होंने कहा, 'जैसा कि हमने यूरोप में कुछ स्थानों स्वीडन, हॉलैंड और बेल्जियम आदि में देखा है, जहां प्रवासी समुदायों ने 'नो गो जोन' बना रखे हैं, जहां लोग यहां तक कि पुलिस भी जाने से डरती है. ऐसा लगता है कि अवैध प्रवासियों ने दिल्ली में भी ऐसा ही किया है.' उन्होंने आगे कहा, 'यह भारतीय संविधान के खिलाफ है. उनके पास रामनवमी जुलूस पर हमला करने का अधिकार नहीं है. हमने उन्हें अवैध तरीके से बंदूकों का इस्तेमाल करते और अवैध निर्माण स्थलों से काम को अंजाम देते देखा है. आप डॉन जैसे कपड़े पहने इन लोगों का हाव-भाव देख सकते हैं.' पांडा ने कहा, 'भाजपा किसी समुदाय के खिलाफ नहीं है, हम सबका साथ, सबका विकास पर काम करते हैं, लेकिन भाजपा सरकार सभी आपराधिक तत्वों और आतंकियों के खिलाफ कार्रवाई करेगी. यह किसी समुदाय को निशाना बनाने के लिए नहीं है, लेकिन उन अपराधियों, माफियाओं और लोगों के लिए हैं, जिनके आतंकी संगठनों से संबंध हैं.' उनका यह बयान अमित शाह और अन्य शीर्ष नेताओं की पार्टी की दिल्ली इकाई के नेताओं के साथ बैठक के बाद आया है, यह बैठक उसी दिन हुई थी, जब उत्तरी दिल्ली नगर निगम (एनडीएमसी) द्वारा चलाए गए विध्वंस अभियान के तहत की बुलडोजरों के जरिये जहांगीरपुरी में कथित तौर पर अवैध दुकानों और इमारतों के कुछ हिस्सों को ध्वस्त कर दिया गया था. बता दें कि 16 अप्रैल को रामनवमी के दिन जहांगीरपुरी में उस समय सांप्रदायिक हिंसा हुई थी, जब एक हिंदुत्ववादी जुलूस में शामिल लोगों ने कथित तौर पर स्थानीय मस्जिद के सामने भगवा झंडा फहराने का प्रयास किया. इसके बाद मामले में कई गिरफ्तारियां हुईं और पांच लोगों पर रासुका लगाई गई. ठीक इसी तरह मध्य प्रदेश और गुजरात जैसे भाजपा शासित राज्यों में भी रामनवमी के दिन सांप्रदायिक हिंसा देखने को मिली थी. दिल्ली में एनडीएमसी ने उन्हीं स्थानों पर अतिक्रमण रोधी अभियान शुरू करने की योजना बनाई, जहां-जहां हिंसा हुई थी. यह फैसला दिल्ली भाजपा प्रमुख आदेश गुप्ता द्वारा जहांगीरपुरी में 'दंगाइयों' के अवैध निर्माण की पहचान कर और बुलडोजरों के जरिये उसे ध्वस्त करने के लिए एनडीएमसी के मेयर को पत्र लिखने के बाद लिया गया. विपक्ष के कई नेताओं और नागरिक समाज के सदस्यों ने नगर निगम की इस कार्रवाई को सार्वजनिक तौर पर सांप्रदायिक और भाजपा की मुस्लिम विरोधी राजनीति बताया है. गुप्ता का आरोप था कि यह हिंसा अवैध तरीके से रह रहे रोहिंग्या और बांग्लादेशी प्रवासियों को आम आदमी पार्टी सरकार द्वारा मदद करने का नतीजा थी. हालांकि, सुप्रीम कोर्ट ने इस विध्वंस अभियान पर यथास्थिति बनाए रखने का आदेश दिया था, लेकिन अदालत के इस फैसले के लगभग एक घंटे बाद भी यह विध्वंस अभियान चलता रहा. वहीं, भाजपा ने बीते 20 अप्रैल को बैठक के बाद उन सभी कानूनी विकल्पों को तलाशने की बात कही, जिससे मौजूदा कवायद एक तार्किक निष्कर्ष पर पहुंचे. इंडियन एक्सप्रेस से बातचीत में भाजपा के एक नेता ने पहचान उजागर नहीं करने की शर्त पर बताया, 'चाहे सोशल मीडिया पर या फिर जमीनी स्तर पर या फिर संघ में दिल्ली में नेतृत्व योगी (आदित्यनाथ) मॉडल चाहता है. आपको यह भी पता होगा कि इस तरह के फैसले लेने के लिए और पुलिस एवं नौकरशाहों को आश्वस्त करना राज्य स्तर पर नहीं हो सकता.'",politics
हिमाचल प्रदेश की 10 बड़ी खबरें @3 PM,"हिमाचल विधानसभा चुनाव 2022 (Himachal Assembly Election 2022) के मद्देनजर भाजपा के राष्ट्रीय अध्यक्ष जेपी नड्डा नगरोटा बगवां बाजार में रोड शो किया और फिर एक जनसभा (JP Nadda kangra tour) को संबोधित किया. प्रदेश के मुख्यमंत्री जयराम ठाकुर ने गगल एयरपोर्ट में नड्डा का स्वागत (CM JAIRAM WELCOMES JP NADDA) किया. हिमाचल विधानसभा के चुनावों में कांग्रेस मुख्यमंत्री का चेहरा घोषित किए बिना ही चुनाव लड़ेगी. कांग्रेस के पूर्व प्रदेश अध्यक्ष और विधायक सुखविंदर सिंह सुक्खू ने शिमला कांग्रेस कार्यालय में पत्रकार वार्ता के (Sukhvinder singh sukhu Press conference) दौरान ये बात कही. पढ़ें, दोपहर 3 बजे तक की हिमाचल प्रदेश की 10 बड़ी खबरें... जेपी नड्डा का कांगड़ा दौरा, नगरोटा बगवां में किया रोड शो और जनसभा: हिमाचल विधानसभा चुनाव 2022 (Himachal Assembly Election 2022) के मद्देनजर भाजपा के राष्ट्रीय अध्यक्ष जेपी नड्डा नगरोटा बगवां बाजार में रोड शो किया और फिर एक जनसभा (JP Nadda kangra tour) को संबोधित किया. प्रदेश के मुख्यमंत्री जयराम ठाकुर ने गगल एयरपोर्ट में नड्डा का स्वागत (CM JAIRAM WELCOMES JP NADDA) किया. जेपी नड्डा की प्रतिष्ठा दांव पर इसलिये कर रहे हिमाचल के दौरे- कुलदीप राठौर: बीजेपी के राष्ट्रीय अध्यक्ष जेपी नड्डा और आम आदमी पार्टी के राष्ट्रीय संयोजक अरविंद केजरीवाल के हिमाचल दौरों को लेकर कांग्रेस ने निशाना साधा है. कांग्रेस प्रदेश अध्यक्ष कुलदीप राठौर ने कहा है कि जेपी नड्डा की प्रतिष्ठा दांव पर है इसलिये वो लगातार हिमाचल के दौरे (JP nadda in Kangra) कर रहे हैं. क्योंकि पिछले साल हुए उपचुनावों में बीजेपी को कांग्रेस से करारी शिक्सत मिली थी. वहीं अरविंद केजरीवाल को लगता है कि वो पंजाब की तरह हिमाचल भी जीतेंगे तो उनकी गलतफहमी वक्त दूर कर देगा. CM का चेहरा घोषित नहीं करेगी कांग्रेस, सामूहिक नेतृत्व में लड़ेगी विधानसभा चुनाव: हिमाचल विधानसभा के चुनावों में कांग्रेस मुख्यमंत्री का चेहरा घोषित किए बिना ही चुनाव लड़ेगी. कांग्रेस के पूर्व प्रदेश अध्यक्ष और विधायक सुखविंदर सिंह सुक्खू ने शिमला कांग्रेस कार्यालय में पत्रकार वार्ता के (Sukhvinder singh sukhu Press conference) दौरान ये बात कही.उन्होंने कहा कि उप चुनावों में कांग्रेस ने सामूहिक नेतृत्व में चुनाव लड़ा था और जीत हासिल की थी. उसे देखते हुए कांग्रेस आलाकमान ने यह तय किया है कि विधानसभा चुनाव भी सामूहिक नेतृत्व में लड़ा जाएगा. वेतन और पेंशन पर खर्च हो रहा हिमाचल के बजट का बड़ा हिस्सा, विकास के लिए केंद्र के समक्ष झोली फैलाएगा हिमाचल: नए वेतन आयोग की सिफारिशों के लागू होने से कर्मचारियों का वेतन बढ़ा है. पुलिस पे बैंड की अधिसूचना भी जारी हो गई है. ऐसे में खजाने पर (Himachal budget spent on salary and pension) 6 हजार करोड़ रुपए से अधिक सालाना का बोझ पड़ गया है. इन परिस्थितियों में विकास की रकम और कम हो जाएगी. मिशन रिपीट पर बीएल संतोष का हिमाचल भाजपा के साथ मंथन, CM जयराम और सुरेश कश्यप भी रहे मौजूद: हिमाचल विधानसभा चुनाव (Himachal assembly elections 2022) को लेकर बीजेपी एक्शन मोड में है. चुनावी साल में संगठन की गतिविधियां दिन-प्रतिदिन तेज होती जा रही हैं. इसी कड़ी में बीजेपी राष्ट्रीय संगठन महामंत्री बीएल संतोष शिमला दौरे पर हैं. गुरुवार को शिमला में आयोजित महत्वपूर्ण बैठक में मिशन रिपीट को सफल बनाने के लिए चर्चा (BJP meeting organized in Shimla) हुई और आगामी रणनीति तैयार की गई. 'हिमाचल में हर तरफ सिर्फ आम आदमी पार्टी की चर्चा, 23 अप्रैल को चंबी मैदान में AAP की रैली रचेगी इतिहास': आम आदमी पार्टी के प्रदेश प्रभारी सत्येंद्र जैन ने कहा कि आज हिमाचल में हर तरफ आम आदमी पार्टी पर ही चर्चा हो रही है. भाजपा हो या कांग्रेस के नेता, हर कोई प्रेसवार्ता कर आम आदमी पार्टी की ही बात कर रहा है. वहीं, उन्होंने कहा कि 23 अप्रैल को चंबी मैदान में होने वाली आम आदमी पार्टी की रैली (Aam Aadmi Party rally at Chambi Maidan) इतिहास बनाएगी. जयराम सरकार के मंत्रियों का रिपोर्ट कार्ड देख रहे बीएल संतोष, परफॉर्मेंस के आधार पर ही तय होगी विधायकों की टिकट: चुनावी साल होने के चलते हिमाचल में भाजपा ने अपनी गतिविधियां तेज कर दिया (himachal assembly election 2022) है. इसी के चलते प्रदेश में लगातार बैठकें और रैलियां की जा रही हैं. भाजपा के राष्ट्रीय संगठन महामंत्री बीएल संतोष द्वारा भी शिमला में कई बैठकों की गई. जिसमें उन्होंने कैबिनेट मंत्रियों से उनका रिपोर्ट कार्ड लिया (BL Santosh checking report card) गया और आगामी रणनीति पर चर्चा की. केंद्रीय मंत्री अनुराग ठाकुर के गृह जिला हमीरपुर में 'आप' की सेंध, जिप सदस्य AAP में शामिल: केंद्रीय मंत्री अनुराग ठाकुर के गृह जिला के नादौन विधानसभा क्षेत्र से जिला परिषद वार्ड लहड़ा के संजीव कुमार उर्फ सेठी ने आम आदमी पार्टी का दामन थाम लिया (Sanjeev Kumar join aam aadmi party) है. संजीव ने आम आदमी पार्टी के हिमाचल के चुनाव प्रभारी व दिल्ली के स्वास्थ्य मंत्री सत्येंद्र जैन की उपस्थिति में पार्टी की सदस्यता ग्रहण की है. Kullu: अवैध कब्जों पर PWD का एक्शन शुरू,अतिक्रमण न हो दोबारा इसलिए किया जा रहा दीवारों का निर्माण: कुल्लू में सड़क किनारे लोक निर्माण विभाग की भूमि पर कब्जा करने वालों पर अब लोक निर्माण विभाग (Illegal Encroachments from Kullu to Bhuntar) ने कार्रवाई शुरू कर दी है. रामशिला से भुंतर तक लोक निर्माण विभाग अवैध कब्जों को चिन्हित उसे हटाया जा रहा है. जानें क्यों बनाई जा रही दीवारें. पांवटा साहिब के अमरकोट में जमीन को लेकर एक ही परिवार में खूनी संघर्ष: अमरकोट गांव में यह झगड़ा जमीन के विवाद को (Fight over land in Amarkot of Paonta Sahib) लेकर हुआ. अनसुलझे जमीनी विवाद में एक ही परिवार के दो गुट आपस में भिड़ गए. इस खूनी संघर्ष में एक परिवार के लोगों को बेहद गंभीर चोटें आई हैं.",politics
Rajasthan Congress News: राजस्थान कांग्रेस में होगा बड़ा बदलाव! सचिन-सोनिया गांधी की मीटिंग से मिले संकेत," Rajasthan Congress News: राजस्थान कांग्रेस में होगा बड़ा बदलाव! सचिन-सोनिया गांधी की मीटिंग से मिले संकेत   Sonia Gandhi And Sachin Pilot Meeting Update: सचिन पायलट ने कहा कि मुझे अभी तक जो भी जिम्मेदारी दी गई है, उसे मैंने निभाया है.   कांग्रेस पार्टी राजस्थान में एक बार फिर से सरकार बना सकती है.  Written by - Ravi Tripathi | Edited by: Ravi Tripathi | Last Updated: Apr 22, 2022, 05:02 PM IST Big Changes May Occur In Rajasthan Congress: विधान सभा चुनाव से पहले राजस्थान (Rajasthan) कांग्रेस (Congress) में बड़े बदलाव हो सकते हैं. गुरुवार को सचिन पायलट (Sachin Pilot) और सोनिया गांधी (Sonia Gandhi) की मीटिंग हुई थी, जिसमें संकेत मिले हैं कि पार्टी में प्रदेश स्तर पर बदलाव किए जा सकते हैं. शिकायतों को लेकर बनी कमेटी के काम पर हुई चर्चा बता दें कि राजस्थान कांग्रेस के पूर्व प्रदेश अध्यक्ष सचिन पायलट ने गुरुवार को 10, जनपथ पहुंचकर कांग्रेस अध्यक्ष सोनिया गांधी से मुलाकात की. उन्होंने कहा कि दो साल पहले उनकी शिकायतों को लेकर बनी कमेटी के काम पर चर्चा हुई. मीटिंग के बाद सचिन पायलट ने क्या कहा? कांग्रेस अध्यक्ष से मुलाकात के बाद सचिन पायलट ने कहा, 'केंद्र की ओर से जिस तरह की दमनकारी नीतियां अपनाई जा रही हैं, उसे देखते हुए राजस्थान में क्या कुछ राजनीतिक रणनीति अपनाई जाए, उसको लेकर मैंने कांग्रेस अध्यक्ष सोनिया गांधी को अपना फीडबैक दिया.' Delhi Corona: सरकार ने जारी की नई गाइडलाइन, स्कूलों में बच्चे अब नहीं कर पाएंगे लंच पार्टी में अपनी भूमिका पर सचिन ने कही ये बात सचिन पायलट ने पार्टी में अपनी भूमिका को लेकर कहा, 'पार्टी जो भी जिम्मेदारी देगी उसको निभाने के लिए मैं तैयार हूं. पहले भी पार्टी की ओर से मुझे जो जिम्मेदारी दी गई थी, उसे निभाया. हालांकि राजस्थान मेरा गृह राज्य है, पर मुझे जो भी जिम्मेदारी दी जाएगी, मैं उसे निभाऊंगा और हम सब मिलकर राजस्थान में कांग्रेस सरकार को एक बार फिर दोहराएंगे.' उन्होंने आगे कहा कि पिछले 30 साल से राजस्थान में जो परंपरा चल रही है, उसको हम तोड़ेंगे. संगठित रूप से काम करें, तो कांग्रेस पार्टी राजस्थान में दोबारा सरकार बना सकती है. दो साल पहले राजस्थान को लेकर जो कमेटी बनी थी, उसमें जो कुछ भी हुआ है, उनको लेकर चर्चा हुई. इसी सिलसिले में मैंने कांग्रेस अध्यक्ष से मुलाकात की और पहले भी की थी. आम जन की आवाज को कैसे मजबूत किया जाए, उस पर चर्चा हुई है. संगठन के चुनाव भी चल रहे हैं, उस पर चर्चा हुई. कांगड़ा में भाजपा अध्यक्ष जेपी नड्डा का रोड शो, कहा- कांग्रेस ने छीना हिमाचल का हक गौरतलब है कि इससे पहले बुधवार को राजस्थान के मुख्यमंत्री अशोक गहलोत ने भी कांग्रेस अध्यक्ष सोनिया गांधी से मुलाकात की थी, जिसके बाद कांग्रेस अध्यक्ष की ओर से गुरुवार को सचिन पायलट को बुलाकर उनसे चर्चा की गई.",politics
"MCD से जाते-जाते उगाही कर रहे BJP नेता, दिल्ली के लोगों को घर-दुकान गिराने की दे रहे धमकी - AAP",नई दिल्ली/टीम डिजिटल। दिल्ली प्रशासित आम आदमी पार्टी ने बीजेपी प्रशासित नगर निगम पर दिल्ली के लोगों से अवैध निर्माण के नाम पर उगाही का आरोप लगाया है। AAP के नेता सौरभ भारद्वाज ने आज शुक्रवार को प्रेस कॉन्फ्रेंस कर कहा है कि मुझे और हमारे साथियों को लोग फोन करके बीजेपी नेताओं की शिकायत कर रहे हैं। भारद्वाज ने कहा कि भारतीय जनता पार्टी इस बात को जानती है कि उनका अब नगर निगम से जाना तय है। ऐसे में इनके पार्षद और नेता जाते जाते दिल्लीवालों से अवैध निर्माण के नाम पर पैसे कमाना चाहते हैं। ये लोगों को डरा रहे हैं कि अगर हमें पैसे नहीं दोगे तो तुम्हारा घर तोड़ देंगे।,politics
केंद्रीय गृह मंत्री अमित शाह ने कहा- पुलिस को अपराधी से दो कदम आगे रहने के लिए सीखने होंगे टेक्नोलॉजी के संस्कार,"केंद्रीय गृह मंत्री अमित शाह (Home Minister Amit Shah) शुक्रवार को मध्य प्रदेश ( Madhya Pradesh ) के दौरे पर हैं. मध्य प्रदेश की राजधानी भोपाल (Bhopal) में आज गृहमंत्री अमित शाह मेगा शो करने जा रहे हैं. वे तीन बड़े कार्यक्रम में शामिल होंगे. अमित शाह करीब 8 घंटे राजधानी में रहेंगे. अमित शाह सुबह साढ़े 10 बजे भोपाल स्टेट हैंगर पहुंचे थे. जहां मुख्यमंत्री शिवराज सिंह चौहान (CM Shivraj Singh Chouhan), गृहमंत्री नरोत्तम मिश्रा, बीजेपी प्रदेशाध्यक्ष वीडी शर्मा और सांसद प्रज्ञा सिंह ठाकुर ने उनका स्वागत किया. भोपाल में सीएपीटी में अखिल भारतीय पुलिस विज्ञान कांफ्रेंस को संबोधित करते हुए अमित शाह ने कहा कि देशभर की राज्य पुलिस पर अक्सर नो एक्शन या एक्सट्रीम एक्शन के आरोप लगते हैं. ऐसे आरोपों से बचने के लिए पुलिस को सिस्टम में काम करने की सलाह देते हुए शाह ने कहा कि इससे यह होगा कि कोई भी व्यक्ति आए या जाए, सिस्टम में काम किया जाए तो ऐसे आरोप लगाने का किसी को मौका नहीं मिलेगा. शाह ने देश की आंतरिक सुरक्षा को मजबूत बनाने के लिए आधुनिकीकरण के साथ ट्रेनिंग को आवश्यक बताया हैय उन्होंने सीसीटीएनएस के माध्यम से पुलिस को लगातार अध्ययन करने की जरूरत भी बताई है. पुलिस टेक्नालॉजी मिशन बनकर तैयार है उन्होंने ने कहा कि पुलिस टेक्नालॉजी मिशन का प्रधानमंत्री नरेंद्र मोदी ने ऐलान किया था. जिसे बना लिया गया है. अब इसे सभी राज्यों की पुलिस को भेजकर उसमें सुझाव मांगे जाएंगे. इसमें एक्सचेंज ऑफ इनफर्मेशन जैसे मुद्दों को शामिल किया गया है. साथ ही उन्होंने कहा कि अभी जिलों में पुलिस-नगर निगम कोई भी सीसीटीवी कैमरे लगा देता है. जिसका पैसा बेकार जाता है. यह खर्च कम कर इसे बेहतर बनाया जा सकता है. पुलिस टेक्नालॉजी मिशन बनकर तैयार है जिसमें यह कोशिश की जा रही है कि देशभर की राज्य पुलिस को एक जैसे सीसीटीवी कैमरे उपलब्ध कराए जाएं. इससे न केवल खर्च कम होंगे बल्कि उसके परिणाम भी एक जैसे आएंगे. पुलिस टेक्नालॉजी मिशन से देश को फायदा होगा. अमित शाह ने पुलिस अधिकारियों के काम की तारीफ भी की है. टेक्नोलॉजी के संस्कार सीखना है बहुत आवश्यक गृह मंत्री अमित शाह ने कहा कि पुलिस अपराधी से दो कदम आगे रहे, यह बेहद जरूरी है. इसके लिए पुलिस को भी आधुनिक बनना पड़ेगा. जब तक कॉन्स्टेबल, हेड कॉन्स्टेबल तक टेक्नोलॉजी के संस्कार नहीं जाते, हम नए प्रकार के अपराधों के खिलाफ नहीं लड़ सकते. उन्होंने कोरोना के दौरान देशभर में 4 लाख से अधिक पुलिसकर्मियों के संक्रमित होने और 2,700 से अधिक की मौत होने की जानकारी दी और उनके प्रति श्रद्धांजलि व्यक्त की. अमित शाह ने की सीएम शिवराज की जमकर तारीफ अमित शाह ने मुख्यमंत्री शिवराज सिंह चौहान की जमकर तारीफ की है. उन्होंने कहा कि शिवराज सिंह चौहान ने मध्य प्रदेश को बीमारू राज्य से बाहर निकालकर समृद्ध राज्य बनाने में बड़ा योगदान दिया है. जंबूरी मैदान में कार्य़क्रम में शामिल होंगे शाह अमित शाह दोपहर 2.15 बजे लाल परेड ग्राउंड से हेलीकॉप्टर द्वारा जंबूरी मैदान पहुंचेंगे. वो दोपहर 2.35 बजे जंबूरी मैदान में वन समितियों के सम्मेलन को संबोधित करेंगे. वहां से शाम 4.27 बजे हेलीकॉप्टर द्वारा लाल परेड ग्राउंड पहुंचेंगे. लाल परेड ग्राउंड से सड़क मार्ग के जरिए बीजेपी दफ्तर जाएंगे. आदिवासियों को रिझाने में जुटी बीजेपी अमित शाह जंबूरी मैदान में तेंदूपत्ता संग्राहकों के कार्यक्रम में शामिल होंगे. इस कार्यक्रम के जरिए बीजेपी प्रदेश की दो करोड़ आबादी वाले आदिवासियों को रिझाने की कोशिश करेगी. इस कार्यक्रम में 35 लाख तेंदूपत्ता संग्राहकों के लिए कई बड़ी घोषणाएं की जाएंगी. 827 वन ग्रामों को राजस्व ग्राम में बदलने का ऐलान होगा. तेंदूपत्ता संग्राहक और टिंबर, बांस के उत्पादन पर 122 करोड़ रुपए का बोनस भी गृहमंत्री बांटेंगे. दावा किया जा रहा है कि इस कार्यक्रम में एक लाख जनजातीय शामिल होंगे.",politics
अलवर में बुलडोजर से मंदिर तोड़े जाने पर भाजपा ने कहा- यही कांग्रेस का सेक्युलरिज्म है,"नई दिल्ली: राजस्थान के अलवर में सड़क चौड़ी करने के दौरान 300 साल पुराने मंदिर मंदिर को बुलडोजर से ढहा दिया गया, जिसके बाद राजनीतिक विवाद शुरू हो गया है. भाजपा आईटी सेल के अध्यक्ष अमित मालवीय ने शुक्रवार को ट्वीट कर कहा, ‘राजस्थान के अलवर में विकास ने नाम पर तोड़ा गया 300 साल पुराना शिव मंदिर. करौली और जहांगीरपुरी पर आंसू बहाना और हिंदुओं की आस्था को ठेस पहुंचाना- यही है कांग्रेस का सेक्युलरिज़्म. राजस्थान के अलवर में विकास के नाम पर तोड़ा गया 300 साल पुराना शिव मंदिर. करौली और जहांगीरपुरी पर आसूँ बहाना और हिंदुओं की आस्था को ठेस पहुँचना – यही है कांग्रेस का सेक्युलरिज़म। pic.twitter.com/2cUcSH6Ox2 — Amit Malviya (@amitmalviya)",politics
लालू को जमानत मिलने की खुशी में तेजप्रताप ने रखी इफ्तार पार्टी,"पटना, 22 अप्रैल (हि.स.)। बहुचर्चित चारा घोटाला के डोरंडा कोषागार से अवैध निकासी मामले में सजायाफ्ता राजद सुप्रीमो लालू प्रसाद यादव को झारखंड हाई कोर्ट से जमानत मिलने के बाद तेजप्रताप यादव ने कहा है कि बहुत खुशी की बात ही। रमजान के मौके पर पिता को बेल मिला है। हमने लगातार भगवान से प्रार्थना की है, जिसका आज फल मिला है। इस खुशी में इफ्तार पार्टी रखी है। तेजप्रताप जेल से बाहर आने को लेकर कहा कि बेल तो मिल गया है लेकिन अभी प्रक्रिया चल रही है। खुशी बहुत हो रही है। इफ्तार पार्टी को लेकर अमित शाह के निमंत्रण भेजने के सवाल पर तेजप्रताप यादव ने कहा कि हमलोगों को सारे धर्मों को मानने का काम करना है। इफ्तार पार्टी के लिए हमने अमित शाह जी को नेवता भेजा है। सभी वर्गों के लोगों को हमने पार्टी में बुलाया है। उल्लेखनीय है कि झारखंड हाईकोर्ट के जस्टिस अपरेश कुमार सिंह की अदालत में लालू प्रसाद की जमानत याचिका को सुनवाई के लिए सूचीबद्ध किया गया था। याचिकाकर्ता की ओर से दायर याचिका में लालू प्रसाद की बीमारी, उम्र और आधी सजा जेल में काटने का हवाला देते हुए जमानत की गुहार लगाई गई थी। रांची हाई कोर्ट ने सीबीआई की दलीलों को खारिज करते हुए सुनवाई के बाद निजी मुचलके पर जमानत दी। लालू यादव की तरफ से वरिष्ठ वकील कपिल सिब्बल ने पक्ष रखा था। 10 लाख के फाइन के साथ लालू प्रसाद यादव को जमानत दी गई है। हिन्दुस्थान समाचार/ चंदा",politics
राजस्थानः RBSE में पूछे गए कांग्रेस से जुड़े सवाल... इन सवालों का सबब अलग है!,"राजस्थान बोर्ड के राजनीति विज्ञान की परीक्षा में पूछे गये आठ प्रश्नों पर बवाल शुरू हो गया है. बवाल का कारण यह है कि एक ही पेपर में सिर्फ कांग्रेस पार्टी के बारे में आठ सवाल पूछे गये हैं. इनमें छह तो कांग्रेस की महिमा बखान की तरह हैं. दो अन्य भी राज्य सरकार में साथी दल कम्युनिस्ट और बहुजन समाज पार्टी से संबंधित हैं. शुरू में ही याद दिला देना जरूरी है कि देश के कुछ राज्यों में जहां कांग्रेस की सरकार है, उनमें राजस्थान भी शामिल है. वहां विपक्षी दल और देश ही नहीं, सदस्यता के हिसाब से दुनिया की सबसे बड़ी पार्टी भाजपा विपक्ष में है. तो राजस्थान भाजपा ने अपने आधिकारिक ट्वीट में कहा है, ""राजनीति विज्ञान का ये प्रश्नपत्र देख कई विद्यार्थियों को तो समझ ही नहीं आया कि परीक्षा राजनीति विज्ञान की है या कांग्रेस के इतिहास की! शायद गहलोत जी भी अब कांग्रेस को इतिहास का हिस्सा मान चुके हैं."" स्वाभाविक है कि इस मुद्दे पर विपक्ष हमलावर और सत्तारूढ़ दल बचाव की मुद्रा में है. भाजपा के विधानसभा सदस्य अशोक लोहाटी ने हमला किया है कि कांग्रेस एक तरफ बीजेपी पर भगवाकरण के आरोप लगाती है, दूसरी ओर वह खुद अपना प्रचार करने में लगी है. राज्य के शिक्षा मंत्री बी. डी. कल्ला का स्पष्टीकरण ठीक वही है, जैसा होने की उम्मीद की जाती है. उन्होंने सफाई दी है कि परीक्षा के पेपर विशेषज्ञ बनाया करते हैं. उनसे सरकार का लेना देना नहीं होता. शिक्षा मंत्री के इस बयान के आलोक में देखें तो दो साल पहले फरवरी, 2020 में मणिपुर बोर्ड परीक्षा में भी कुछ ऐसा ही हुआ था. हालांकि तरीका राजस्थान बोर्ड की 12वीं कक्षा की परीक्षा से ठीक उलट मणिपुर 12वीं की परीक्षा में घटा. वहां तब विवादित दो प्रश्नों में एक था, भारत के निर्माण में पंडित जवाहर लाल नेहरू के चार नकारात्मक दृष्टिकोण के बारे में बताएं. दूसरे सवाल में भारतीय जनता पार्टी के चुनाव चिह्न की जानकारी मांगी गई थी. उस समय मणिपुर की विपक्षी पार्टी कांग्रेस ने सिर्फ दो सवाल पूछे जाने पर बवाल मचाया था. वहां भी सत्तारूढ़ बीजेपी ने बोर्ड परीक्षाओं की जिम्मेदारी से पल्ला झाड़ लिया था. मामला राजस्थान का हो अथवा मणिपुर का, दोनों जगह के विपक्ष का एक जैसा होना और वहां की सरकारों के दृष्टिकोण की साम्यता का जिक्र कर ताजा मामले को हवा में उड़ा देना ठीक नहीं होगा. असल में कांग्रेस पार्टी बेचैन है. उसकी बेचैनी उत्तर प्रदेश विधानसभा चुनावों के पहले पार्टी प्रवक्ताओं की नियुक्ति के लिए परीक्षा लेने में भी दिखी. ‘बनें यूपी की आवाज’ अभियान के तहत कांग्रेस में प्रवक्ता के उम्मीदवारों से आरएसएस, स्वतंत्रता संग्राम सेनानियों और कांग्रेस पार्टी के इतिहास के बारे में पूछा गया था. देश के स्वतंत्रता आंदोलन में कांग्रेस का योगदान और राष्ट्रीय स्वयंसेवक संघ (आरएसएस) के कथित 'खतरनाक प्रभाव' के बारे में भी प्रश्न पूछे गये. ऐसा लगता है कि उत्तर प्रदेश हो अथवा राजस्थान, कांग्रेस समझ रही है कि वह अपने इतिहास, उसके कार्य और विपक्ष, खासकर बीजेपी की कथित नाकामियां बताकर अपने संगठन को पुनर्जीवित कर सकती है. ऐसे में वह मणिपुर में दो के मुकाबले राजस्थान में आठ और उनमें भी छह कांग्रेस की खूबियां बताने वाले सवाल पूछती है. राजनीति विज्ञान में आजादी के लिए संघर्ष, देश के नवनिर्माण और सरकारों के काम पूछने का मतलब यह नहीं कि सिर्फ एक दल विशेष का ही 'शौर्य गान' हो. पार्टी के प्रवक्ता तैयार करने और देश के जिम्मेदार नागरिक बनाने की तैयारियों में फर्क को समझना होगा. सरकारों में बैठी पार्टी अथवा राजनेताओं की मुंहदेखी पाठ्यक्रम और परीक्षाओं के उदाहरण ढेरों मिलेंगे. सरकारों की मुंहदेखी करने में विद्यार्थियों को शिक्षित करने वालों से गलतियां भी होती हैं. इस कारण बोर्ड और सरकार दोनों की फजीहत भी हुई. ऐसा एक उदाहरण जम्मू-कश्मीर का है. दिसंबर, 2015 में जम्मू-कश्मीर की दसवीं कक्षा की परीक्षा में पीडीपी के साथ गठबंधन किसने किया, इस सवाल के जवाब में जो विकल्प दिए गये, उनमें भारतीय जनता पार्टी का नाम ही गायब था. तथ्य यह है कि उस समय महबूबा मुफ्ती के मुख्यमंत्रित्व वाली सरकार में बीजेपी ही शामिल थी. तब जम्मू-कश्मीर स्टेट बोर्ड ऑफ स्कूल एजूकेशन (जेकेबीओएसई) ने फैसला किया कि सम्बंधित सवाल के लिए छात्रों के अंक नहीं काटे जाएंगे. माना कि राज्यों में बोर्ड परीक्षाओं पर सरकार का सीधे नियंत्रण नहीं होता, पर उसकी मंशा के अनुरूप कार्य से इनकार भी नहीं किया जा सकता. राजस्थान में अगले साल विधानसभा के चुनाव होने हैं. सरकारों के खिलाफ माहौल बन जाने की कहानी नई नहीं है. पिछले चुनाव के बाद सरकार में आये कांग्रेस के मुख्यमंत्री अशोक गहलोत पुरानी पीढ़ी के नेताओं में गिने जाते हैं. वे अपने प्रभाव के चलते कुर्सी हासिल करने में तो सफल रहे, किंतु सचिन पायलट जैसे युवा नेता से पार्टी के अंदर उन्हें चुनौती मिलती रही है. अगले चुनाव के बारे में भविष्यवाणी ठीक नहीं होगी. फिर भी किसी तरह सरकार में बने रहने के लिए पार्टी और सरकार का प्रचार जारी है. अनैतिक यह है कि बोर्ड की परीक्षाओं में औसत से बहुत अधिक प्रश्न आत्म प्रशंसा के ही हों. पिछले महीने 24 तारीख से शुरू और 26 अप्रैल तक चलने वाली परीक्षा में राजनीति विज्ञान के सवालों के पीछे निश्चित ही राजनीति काम कर रही है. सवालों पर नजर डालें तो (1) कांग्रेस की सामाजिक एवं विचारधारात्मक गठबंधन के रूप में विवेचना, (2) एक दल के प्रभुत्व का दौर और कांग्रेस प्रणाली, (3) वर्ष 1984 के लोकसभा चुनाव में कांग्रेस की जीती सीटों की संख्या, (4) भारत में प्रथम तीन आम चुनावों में किस दल का प्रभुत्व रहा, (5) कांग्रेस ने 1967 का आम चुनाव किन परिस्थितियों में लड़ा, (6) साल 1971 का आम चुनाव कांग्रेस की पुनर्स्थापना का चुनाव, (7) गरीबी हटाओ का नारा किसने दिया? और (8) लोकसभा चुनाव 2004 के बाद अधिकतर दलों के बीच व्यापक सहमति से संबंधित प्रश्न बहुत कुछ कहते हैं. अंत में सिर्फ यह कि व्यक्ति हो अथवा पार्टी, थकने के बाद उनके लिए अपने भविष्य का गुणगान ही एकमात्र चारा रह जाता है. अशोक गहलोत और कांग्रेस, दोनों ही थकान की हालत में हैं.",politics
"JP Nadda Himachal Visit: कार्यकर्ताओं में चुनावी जोश भर गए नड्डा, जयराम की जमकर तारीफ, पढ़ें बड़ी बातें","धर्मशाला, नीरज व्यास। JP Nadda Himachal Pradesh Visit, भारतीय जनता पार्टी के राष्ट्रीय अध्यक्ष जगत प्रकाश नड्डा ने कांगड़ा दौरे के दौरान नगरोटा बगवां में रोड शो व जनसभा के दौरान कार्यकर्ताओं में खूब जोश भरा। प्रदेश में फिर से भाजपा की सरकार को लाते हैं तो बागवान की तरह हिमाचल खिलेगा। डबल इंजन की सरकार है। विकास की दृष्टि से बदलता हुआ हिमाचल दिख रहा है। पूरे प्रदेश में करोड़ों रुपये के विकास कार्य चल रहे हैं। इससे प्रदेश में बदलाव आ रहा है। जिससे आर्थिकी बढ़ेगी व रोजगार सृजित होंगे। जेपी नड्डा ने इन सब बातों के अलावा परिवारवाद और राष्‍ट्रवाद पर विरोध‍ियों के निशाने पर लिया। नड्डा ने कहा भारत की जनता परिवारवाद से ऊपर उठ गई है और अब राष्ट्रवाद व विकास के साथ पीएम मोदी के साथ खड़ी है। हिमाचल के लिए केंद्र व जयराम ठाकुर ने कई योजनाएं लाकर जनकल्याण किया है। यह बदलता हुआ हिमाचल है, विकास की तरफ बढ़ता हिमाचल है, हर गांव में बिजली, हर जगह के लिए सड़कें हैं। उन्होंने कहा कि देश के लिए काम भाजपा ने किया है। कांग्रेस पार्टी के कार्यकर्ता, जातिवाद संप्रदायवाद की बात करेंगे, भाई भतीजावाद की बात करेंगे। लेकिन मोदी ने जातिवाद, संप्रदायवाद व भाई भतीजावाद को छोड़कर देश आगे बढ़ाया है। राष्ट्रवाद को आगे बढ़ाया है। मोदी की सरकार व जयराम ठाकुर की सरकार है यह जवाबदेह सरकार है। समस्याओं को समझकर उसका समाधान करने वाली सरकार है। कांग्रेस ने सिर्फ परिवारवाद व कट्टरवाद के नाम पर बांटने का प्रयास किया है। जेपी नड्डा ने पूरे भाषण के दौरान पीएम मोदी सहित जयराम ठाकुर की भी बराबर तारीफ की। नड्डा ने जयराम को विपरीत परिस्थितियों में भी काम करने वाला कामयाब मुख्‍यमंत्री बताया। नड्डा की हुंकार ने कार्यकर्ताओं में भी नई ऊर्जा का संचार किया।",politics
"बीजेपी के यूपी में चुनावी प्रदर्शन को लेकर पीएमओ को भेजी गई 80 पेज की रिपोर्ट, बसपा को लेकर किया बड़ा दावा","लखनऊ: यूपी विधानसभा चुनाव में दोबारा सत्ता पर काबिज हुई बीजेपी ने चुनाव में अपने प्रदर्शन की समीक्षा शुरू कर दी है। प्रधानमंत्री ऑफिस ने उत्तर प्रदेश बीजेपी से चुनाव में पार्टी के प्रदर्शन को लेकर रिपोर्ट मांगी थी। जिसके बाद यह रिपोर्ट भेज दी गई है। अखबार में छपी रिपोर्ट में इस बात का जिक्र किया गया है। इस रिपोर्ट के मुताबिक सहयोगी दलों का लाभ पार्टी को नहीं मिला। सहयोगी दलों से नहीं मिला लाभ रिपोर्ट में बताया गया कि सहयोगी दल निषाद पार्टी और अपना दल से बीजेपी को लाभ नहीं मिला। बीजेपी को इन गठबंदन दलों के वोटबैंक का खास हिस्सा नहीं मिल पाया। कुशवाहा, मौर्य, राजभर और सैनी वोट उम्मीद से काफी कम मिला। इसी के साथ अंबेडकरनगर, कौशांबी और गाजीपुर में खराब प्रदर्शन को लेकर भी चिंता जाहिर की। मिले फायदे की वजह बीएसपी भेजी गई रिपोर्ट में कहा गया कि उत्तर प्रदेश में बसपा का वोट शिफ्ट होने की वजह से ही बीजेपी को फायदा हुआ है। हालांकि एकमुश्त मुस्लिम वोट की वजह से बीजेपी कई सीटें हार गई है। इसी के साथ पोस्टल वोट में सपा के अव्वल रहने को लेकर भी चिंता जाहिर की गई है। पोस्टल वोट में सपा गठबंधन को 2.25 लाख तो बीजेपी और उसके सहयोगी दलों को तकरीबन 1.48 लाख वोट मिले हैं। इन वजहों से मिली जीत भले ही 2022 के चुनाव में भाजपा की सीटें कम हुईं हो लेकिन वह बहुमत के साथ सरकार बनाने में सफल हुई है। बताया गया कि बेहतर कानून व्यवस्था, योजनाओं का लाभार्थियों तक पहुंचना, हिन्दुत्व आदि कारण प्रमुख हैं। इसी के साथ कई अन्य बातों का जिक्र भी भेजी गई इस रिपोर्ट में किया गया है। सीएम योगी ने मॉरिशस पीएम से मुलाकात कर निवेश और व्यापार की संभावनाओं पर की चर्चा, भेंट किया खास अंगवस्त्रम सुरकंडा देवी मंदिर में रोपवे सेवा की हुई शुरुआत, जानिए पहले दिन कितने लोगों ने किया सफर",politics
Chhattisgarh top ten news: छत्तीसगढ़ की बड़ी खबरें @ 3PM,"केंद्रीय गृहमंत्री ने एक बैठक लेकर एथेनॉल के विकल्प पर राज्यों को खुली छूट दी है. दिव्यांग चंचल सोनी का जन्म से एक पैर नहीं है. रजनी जोशी 60 फीसदी दृष्टिबाधित है. दिव्यांग होने के बाद भी दोनों ने कई उपलब्धियां हासिल की है.छत्तीसगढ़ में सरगुजा एक ऐसा संभाग है. जहां जमीन खरीदी बिक्री के नियम अलग हैं.छत्तीसगढ़ की दोपहर तीन बजे तक की बड़ी खबरों पर एक नजर एथेनॉल को लेकर सीएम बघेल का बयान, तीन साल पहले ही भेज चुके हैं प्लान केंद्रीय गृहमंत्री ने एक बैठक लेकर एथेनॉल के विकल्प पर राज्यों को खुली छूट दी है.जिस पर सीएम भूपेश बघेल का कहना (Statement of Chief Minister Bhupesh Baghel) है कि प्रदेश ने तीन साल पहले ही एथेनॉल पर केंद्र को प्रस्ताव भेजा है. लेकिन समस्या ये है कि केंद्र चाहती है कि हम पैरा, भूसा, गन्ना और मक्का से एथेनॉल बनाए. पूरी खबर पढ़ने के लिए यहां क्लिक करें सिम्स में चिकित्सा सुविधाओं और स्टाफ की कमी को लेकर CG हाईकोर्ट में सुनवाई छत्तीसगढ़ के बिलासपुर संभाग के सबसे बड़े अस्पताल सिम्स मेडिकल कॉलेज में चिकित्सा सुविधाओं के साथ ही मेडिकल छात्रों के लिए पर्याप्त चिकित्सा शिक्षक नहीं होने को लेकर लगी याचिका में सुनवाई के दौरान बताया गया है कि इतने पुराने और बड़े हॉस्पिटल में शासन ने निर्माण के 20 साल बाद भी सर्वसुविधा नहीं दी है. पूरी खबर पढ़ने के लिए यहां क्लिक करें मजबूत इरादों की माउंट एवरेस्ट की चोटियों तक उड़ान, चंचल सोनी और रजनी जोशी के जज्बे को देखेगी दुनिया दिव्यांग चंचल सोनी का जन्म से एक पैर नहीं है. रजनी जोशी 60 फीसदी दृष्टिबाधित है. दिव्यांग होने के बाद भी दोनों ने कई उपलब्धियां हासिल की है. अब दोनों एक और रिकार्ड अपने नाम करने जा रही हैं. पूरी खबर पढ़ने के लिए यहां क्लिक करें सरगुजा में जमीन खरीदी बिक्री के नियम हैं अलग , जानिए क्यों है जनता के लिए मुसीबत छत्तीसगढ़ में सरगुजा एक ऐसा संभाग है. जहां जमीन खरीदी बिक्री के नियम अलग हैं. प्रदेश के अन्य जिलों की तरह यहां जमीन खरीदना आसान नहीं है. क्योंकि ये अनुसूचित क्षेत्र है. इसी वजह से यहां एक जमीन को जितनी बार बेचा जाएगा. उतनी बार रजिस्ट्री के लिये जिले के कलेक्टर से अनुमति लेनी होती है. पूरी खबर पढ़ने के लिए यहां क्लिक करें Raipur Mandi Bhav Today: टमाटर के दाम हुए डबल, कटहल हुआ सस्ता गर्मी बढ़ने के साथ ही सब्जियों के दाम भी बढ़ने लगे हैं. रायपुर थोक मंडी में आलू 15 रुपये प्रति किलो बिक रहा है. टमाटर के दाम भी बढ़ गए हैं. भिंडी कल के मुकाबले आज थोड़ी महंगी है. पूरी खबर पढ़ने के लिए यहां क्लिक करें कांकेर के परलकोट स्कूल में अय्याशी कांड, प्राचार्य और महिला स्टाफ का अश्लील वीडियो वायरल, कलेक्टर ने किया निलंबित कांकेर के परलकोट में प्राचार्य और महिला स्टाफ का अश्लील वीडियो वायरल हुआ है. जिसके बाद कलेक्टर ने कड़ी कार्रवाई की है. कई सालों से प्राचार्य और महिला स्टाफ का गंदा खेल चल रहा था. पूरी खबर पढ़ने के लिए यहां क्लिक करें Bilaspur Highcourt Decision : मुआवजा राशि पर रेफरेंस कोर्ट का फैसला बरकरार, शासन की अपील खारिज जांजगीर-चांपा में केएसके पवार प्लांट के लिए अधिग्रहित जमीन के मुवावजा अवार्ड को लेकर हाईकोर्ट ने आदेश पारित किया है. मुआवजा राशि की पुनर्गणना को लेकर रेफरेंस कोर्ट के फैसले को हाईकोर्ट ने यथावत रखा है. पूरी खबर पढ़ने के लिए यहां क्लिक करें कॉमेडियन सुनील पाल ने की बिलासा छॉलीवुड अवॉर्ड की तारीफ,''छत्तीसगढ़िया सबले बढ़िया'' जाने माने कॉमेडियन सुनील पाल बिलासपुर पहुंचे. उन्होंने बिलासपुर के फिल्मी कलाकारों से मुलाकात की. कॉमेडियन सुनील पाल ने कहा कि छत्तीसगढ़ में जितने भी आर्टिस्ट हैं, वह कमाल के हैं. यहां टैलेंट की कमी नहीं है. यहां के कलाकारों में कला कूट-कूट कर भरी है. पूरी खबर पढ़ने के लिए यहां क्लिक करें बच्चों को आदिवासी साहित्य संस्कृति और कला की दी जाए शिक्षा: अनुसुइया उइके गुरुवार को रायपुर में तीन दिवसीय राष्ट्रीय जनजातीय साहित्य महोत्सव का समापन हुआ. इस कार्यक्रम में गवर्नर अनुसुइया उइके शामिल हुई. उन्होंने केंद्रीय जनजातीय राज्यमंत्री रेणुका सिंह को छत्तीसगढ़ का ट्राइबल बजट दोगुना करने को कहा. पूरी खबर पढ़ने के लिए यहां क्लिक करें राजनांदगांव में पलभर में खत्म हुआ परिवार, 5 लोगों की जिंदा जलने से मौत राजनांदगांव जिले में एक परिवार दर्दनाक हादसे का शिकार हो गया. कार पुलिया से टकराकर पलटने के बाद आग लगने से पांच लोग जिंदा जल गए. कार का डोर लॉक हो जाने के कारण बाहर निकलने का भी मौका नहीं मिल पाया. पूरी खबर पढ़ने के लिए यहां क्लिक करें",politics
Lalu Yadav News 10 लाख देकर जेल से बाहर आएंगे लालू यादव मिली जमानत,"इंडिया न्यूज, रांची: आरजेडी प्रमुख और बिहार के पूर्व सीएम लालू प्रसाद यादव को आज जमानत मिल गई। चारा घोटाले के पांच मामलों के दोषी लालू की डोरंडा कोषागार से अवैध निकासी मामले में झारखंड हाई कोर्ट में जस्टिस अपरेश कुमार सिंह की अदालत में सुनवाई हुई। कुछ शर्तों के साथ कोर्ट ने लालू को जमानत दी। इतने माह जेल में गुजार चुके हैं लालू, जमानत के लिए यह है शर्त मामले से जुड़े सभी पक्षों को सुनने के बाद कोर्ट ने कहा कि लालू यादव (Lalu Yadav) ने करीब 40 महीने जेल में गुजारे हैं, जो आधी सजा 30 माह से भी ज्यादा है। लालू यादव को सीबीआई अदालत (CBI court) द्वारा सजा के साथ मुकर्रर की जुर्माना राशि में से 10 लाख कोर्ट में जमा करनी होगी। हाईकोर्ट ने इसी शर्त के साथ लालू की जमानत मंजूर की है। जानिए क्या थी सीबीआई की दलील, कोर्ट ने किया खारिज डोरंडा कोषागार मामले में लालू की जमानत का विरोधी कर रही सीबीआई (CBI) और लालू यादव लालू यादव (Lalu Yadav) के वकील ने अपनी-अपनी दलीलें कोर्ट में पेश की। सीबीआई ने कहा कि इस मामले में कोर्ट द्वारा लालू को दी गई 5 साल सजा की आधी अवधि लालू ने जेल में नहीं बिताई है। कोर्ट ने सीबीआई के इस तर्क को खारिज करते लालू को जमानत देने का निर्णय लिया। हमें Google News पर फॉलो करे- क्लिक करे ! Connect With Us : Twitter | Facebook | Youtube The post Lalu Yadav News 10 लाख देकर जेल से बाहर आएंगे लालू यादव मिली जमानत appeared first on India News.",politics
"अलवर में मंदिर तोड़ने के मामले में किरोड़ी के निशाने पर आए CM गहलोत, BJP MP बोले- गहलोत सरकार हिंदू विरोधी, जानें मामला",राजस्थान के अलवर जिले के राजगढ़ उपखंड में 300 साल पुराने मंदिर तोड़ने का मामला तूल पकड़ता जा रहा है। कांग्रेस-भाजपा नेताओं में आरोप-प्रत्यारोप का दौर शुरू हो गया है। भाजपा सांसद किरोड़ी लाल मीणा ने सीएम गहलोत पर निशाना साधा है। किरोड़ी लाल ने ट्वीट कर लिखा- यह स्पष्ट है कि गहलोत सरकार हिंदू विरोधी है। मंदिरों को तोड़कर वह हिंदू आस्था पर चोट पहुंचा रही है। अलवर के राजगढ़ में 20 अप्रैल को नगर प्रशासन ने विकास की आड़ में 300 साल पुराने मंदिर को ध्वस्त कर दिया। आखिर मुख्यमंत्री जी को हिंदू और उनकी आस्था से इतनी चिढ़ क्यों है? उल्लेखनीय कि राजगढ़ कस्बे में मास्टर प्लान के तहत मकानों और दुकानों को तोड़ने का कार्य किया जा रहा है। जिसके विरोध में शहरवासी प्रशासन के खिलाफ लामबंद हो गए है। राजगढ़ से किरोड़ी की पत्नी रही थीं विधायक उल्लेखनीय है कि भाजपा सांसद किरोड़ी लाल मीणा की पत्नी गोलमा देवी राजगढ़-लक्ष्मणगढ़ से विधायक रही है। साल 2013 के चुनावों में गोलमा देवी ने एनपीपी की प्रत्याशी के तौर पर जीत दर्ज की थी। राजगढ़ में किरोड़ी लाल का मजबूत पकड़ मानी जाती है। किरोड़ी लाल इससे पहले भी विभिन्न मुद्दों पर गहलोत सरकार को घेरते रहे हैं। हाल ही ही में सीएम गहलोत ने नई दिल्ली में आयोजित प्रेस काॅन्फ्रेंस में कहा कि था कि किरोड़ी लाल धमाल पट्टी करते हैं। कानून तोड़ते हैं। कानून का पालन नहीं करते हैं। राजस्थान भाजपा नेताओं की दिल्ली में हुई बैठक पर पूछे गए सवाल पर सीएम गहलोत ने कहा था कि जेपी नड्डा ने राजस्थान के भाजपा नेताओं को दंगे कराने के निर्देश दिए है। पीएम मोदी के इशारे पर यह बैठक बुलाई गई। चूरू जिले में भी मंदिर गेट तोड़ने पर हुआ था विवाद अलवर के राजगढ़ से पहले जो चूरू जिले के सुजानगढ़ कस्बे में भी राम मंदिर के गेट को गिराने पर विवाद हो गया था। उस दौरान भी कांग्रेस-भाजपा नेताओं के बीच जमकर आरोप-प्रत्यारोप हुए थे। सालासर बालाजी फोरलेन हाइवे पर प्रवेश द्वार तोड़ने के मामले में कांग्रेस ने भाजपा पर झूठ फैलाने का आरोप लगाया था। जबकि भाजपा ने कांग्रेस पर हिंदू विरोधी होने का आरोप लगाया था। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com,politics
"PM मोदी की खातिरदारी पर गदगद हुए ब्रिटिश पीएम बोरिस जॉनसन, बोले- 'ऐसा लग रहा था मैं सचिन और अमिताभ बच्चन हूं'", नई दिल्ली: भारत के दो दिवसीय दौरे पर आए ब्रिटेन के प्रधानमंत्री बोरिस जॉनसन ने आज पीएम मोदी से मुलाकात की। इस दौरान उन्होंने भारत की मेजबानी की जमकर तारीफ की। बता दें कि दिल्ली से पहले जॉनसन गुरुवार को अहमदाबाद पहुंचे थे। इसके बाद वे शुक्रवार को प्रधानमंत्री नरेंद्र मोदी से दिल्ली में हैदराबाद हाउस में मिले। अहमदाबाद में अपने स्वागत पर जॉनसन ने कहा कि जिस तरह का माहौल मैनें देखा उससे वे खुद को सचिन तेंदुलकर और अमिताभ बच्चन जैसे सेलिब्रिटी महसूस कर रहे थे।,politics
"एमपी में मौसम का मिजाज कहीं नरम तो कहीं गरम, जानिए क्या मध्यप्रदेश का हाल","नई दिल्लीः मध्य प्रदेश के मौसम में लगातार बदलाव नज़र आ रहा है, कभी नरम तो कभी गरम. इस दौरान बादलों के कारण अधिकतम तापमान में गिरावट आई है. वहीं मौसम विभाग ने प्रदेश के कई इलाकों में शुक्रवार को गरज-चमक के साथ बौछारें पड़ने का अनुमान जताया है. मौसम विभाग के पूर्वानुमान के मुताबिक बारिश या गरज-चमक के साथ बौछारें पड़ने की संभावना सागर, भोपाल, इंदौर, उज्जैन, नर्मदापुरम, ग्वालियर और चंबल संभागों के जिलों के साथ-साथ कटनी, जबलपुर, नरसिंहपुर, छिंदवाडा के अलावा सिवनी जिले में बनी हुई है. एमपी के इन बड़े जिलों में कितना दर्ज हुआ अधिकतम तापमान? 1. भोपाल में अधिकतम तापमान सामान्य से 4 कम 35.5 और न्यूनतम तापमान 5 ज्यादा 28 डिग्री सेल्सियस रिकॉर्ड हुआ है. 2. इंदौर में अधिकतम तापमान सामान्य से 7 कम 33.1 और न्यूनतम तापमान 4 ज्यादा 25.8 डिग्री सेल्सियस दर्ज हुआ है. 3. जबलपुर में अधिकतम तापमान सामान्य से 1 ज्यादा 41 और न्यूनतम तापमान 1 ज्यादा 25.1 डिग्री सेल्सियस दर्ज हुआ है. 4. जबलपुर में अधिकतम तापमान सामान्य से 1 कम 38.8 और न्यूनतम तापमान 1 ज्यादा 24.2 डिग्री सेल्सियस दर्ज हुआ है. वहीं पिछले 24 घंटों में भोपाल, इंदौर, मलंजखंड, नर्मदापुरम और उज्जैन में हल्की बारिश भी हुई है.",politics
उत्तराखंड की 10 बड़ी खबरें @3PM,"चुनौतियों से निपटने को तैयार हैं परिवहन मंत्री. PRD और UPNL के आउटसोर्स कर्मचारियों का हल्ला बोल. नेता प्रतिपक्ष यशपाल आर्य ने धामी सरकार पर साधा निशाना. स्वास्थ्य शिविरों में बांटी जा रही पूर्व CM तीरथ और हरक सिंह की तस्वीरों वाली आयुष किट. बलदौड़ा के पास मलबा आने से बदरीनाथ हाईवे बंद. पढ़िए दोपहर 3 बजे तक की 10 बड़ी खबरें... 1. सुगम-सुव्यवस्थित बनाएंगे चारधाम यात्रा, चुनौतियों से निपटने को तैयार हैं परिवहन मंत्री उत्तराखंड में चारधाम यात्रा शुरू होने वाली है. चारधाम यात्रा में परिवहन विभाग का बड़ा और अहम योगदान रहता है. ऐसे में चारधाम यात्रा की तैयारियों और चुनौतियों को लेकर ईटीवी भारत ने परिवहन मंत्री चंदन राम दास से खास बातचीत की. 2. PRD और UPNL के आउटसोर्स कर्मचारियों का हल्ला बोल, समायोजन की मांग को लेकर किया सचिवालय कूच पीआरडी और उपनल के आउटसोर्स कर्मचारियों ने आज देहरादून में विरोध प्रदर्शन किया. प्रदर्शनकारियों ने अपनी मांगों को लेकर सचिवालय कूच किया. साथ ही उन्होंने सरकार के खिलाफ जमकर नारेबाजी की. 3. नेता प्रतिपक्ष यशपाल आर्य ने धामी सरकार पर साधा निशाना, कहा- डंबल इंजन की सरकार फेल नेता प्रतिपक्ष यशपाल आर्य ने बिजली, पानी और जंगलों में आग लगने की घटनाओं के मुद्दे पर सरकार पर जमकर हमला बोला. उन्होंने कहा कि राज्य की डबल इंजन की सरकार फेल साबित हो रही है. उन्होंने कहा कि शुरूआती दौर में देखने को मिल रहा है कि राज्य सरकार को बुनियादी सवालों से कोई वास्ता नहीं दिख रहा है. 4. स्वास्थ्य शिविरों में बांटी जा रही पूर्व CM तीरथ और हरक सिंह की तस्वीरों वाली आयुष किट! जयहरीखाल ब्लॉक में स्वास्थ्य शिविर में आयुष विभाग की बड़ी लापरवाही नजर आई. यहां विभाग अब भी पूर्व मुख्यमंत्री तीरथ सिंह रावत और पूर्व आयुष मंत्री हरक सिंह रावत की तस्वीरों वाली आयुष किट बांट रहा है. 5. बलदौड़ा के पास मलबा आने से बदरीनाथ हाईवे बंद, मार्ग पर फंसे कई वाहन बलदौड़ा पुल के पास बदरीनाथ राष्ट्रीय राजमार्ग-7 बाधित हो गया है. बदरीनाथ हाईवे बंद होने से लोगों को परेशानियों का सामना करना पड़ रहा है. 6. नैनीताल: भीमताल में 500 मीटर गहरी खाई में मिला युवक का जला शव, SDRF ने निकाला नैनीताल में सुसाइड प्वाइंट भीमताल के पास 500 मीटर गहरी खाई से एक शव बरामद किया गया है. एसडीआरएफ ने शव को खाई से निकालकर पुलिस के सुपुर्द कर दिया है. शव की शिनाख्त 27 वर्षीय रजत भल्ला पुत्र लक्ष्मी लाल के रूप में हुई जो हल्द्वानी देवलचौड़ का रहने वाला है. 7. UPCL के बड़े अधिकारियों पर उत्पीड़न का आरोप लगा गटका जहर, निगम में मचा हड़कंप यूपीसीएल के बड़े अधिकारियों पर बसंत कौशिक नाम के एक शख्स ने उत्पीड़न का आरोप लगाया है. बसंत कौशिक ने सोशल मीडिया पर सुसाइड करने की कोशिश भी की. जिसमें बसंत कौशिक ने उत्तराखंड पावर कॉरपोरेशन लिमिटेड के कई अधिकारियों पर गंभीर आरोप लगाये हैं. 8. गर्भवती महिला की मौत के मामले की जांच शुरू, आश्वासन मिलने के बाद धरना-प्रदर्शन स्थगित गर्भवती महिला की मौत की उच्चस्तरीय जांच की मांग को लेकर यूकेडी मुखर है. मामले में उत्तराखंड क्रांति दल ने जिलाधिकारी और मुख्य चिकित्साधिकारी से मुलाकात कर ज्ञापन सौंपा.जांच का आश्वासन मिलने के बाद उक्रांद ने अपना प्रस्तावित धरना-प्रदर्शन स्थगित कर दिया है. 9. देहरादून में महिला को प्रेमजाल में फंसाकर ठगी, मुकदमा दर्ज शहर कोतवाली क्षेत्र के अंतर्गत एक महिला से ठगी का मामला सामने आया है. पीड़िता ने इस मामले में आरोपी के खिलाफ सख्त कार्रवाई की मांग की है. फिलहाल पुलिस मामले की जांच कर रही है. 10. केदारनाथ को राष्ट्रीय धरोहर बनाने की मंशा से तीर्थ पुरोहित नाराज, बोले- त्रिवेंद्र की तरह न करें काम एक बार फिर चारधाम तीर्थ पुरोहित और हक-हकूकधारी सरकार से नाराज होते दिख रहे हैं. सरकार द्वारा केदारनाथ धाम को राष्ट्रीय धरोहर घोषित करने की योजना को लेकर चारधाम तीर्थ पुरोहित और हक-हकूकधारी मुखर हो गए हैं.",politics
"Bihar politics: बोचहां में मिली करारी हार को लेकर सुशील मोदी ने कसा तंज, खड़े किए कई सवाल","बोचहां की करारी हार के झटके से बिहार भाजपा अभी उबर भी नहीं पायी है कि पार्टी के वरिष्ठ नेता व राज्यसभा सांसद सुशील कुमार मोदी के ट्वीट के जरिए इस हार पर तंज और सवाल उठाने को लेकर अटकलें तेज हो गई हैं। उनका ट्वीट कहीं न कहीं बिहार भाजपा नेतृत्व और उसकी कार्यशैली पर भी सवाल उठाता है। मोदी ने गुरुवार को अपने ट्वीट में हार के कई पहलुओं पर इशारा किया है और आत्ममंथन की आवश्यकता भी जतायी है। गठबंधन में समन्वय के अभाव को भी रेखांकित किया है। सुशील मोदी ने ट्वीट कर कहा कि बिहार विधान परिषद की 24 सीटों पर हुए चुनाव में एनडीए को दस सीटों का नुकसान और फिर विधानसभा के बोचहां उपचुनाव में एनडीए उम्मीदवार का 36 हजार मतों के अंतर से पराजित होना हमारे लिए गहन आत्मचिंतन का विषय है। एनडीए नेतृत्व इसकी समीक्षा करेगा, ताकि सारी कमियां दूर की जा सकें। यह भी कहा कि बोचहां विधानसभा क्षेत्र की एक-एक पंचायत में एनडीए विधायकों-मंत्रियों ने जनता से सम्पर्क किया था। पूरी ताकत लगायी गई थी। सरकार ने भी सभी वर्गों के विकास के लिए काम किये और सबका विश्वास जीतने की कोशिश की। इसके बाद भी एनडीए के मजबूत जनाधार अतिपिछड़ा वर्ग और सवर्ण समाज के एक वर्ग का वोट खिसक जाना अप्रत्याशित था। इसके पीछे क्या नाराजगी थी, इस पर एनडीए अवश्य मंथन करेगा।",politics
"भोपाल पहुंचने पर अमित शाह का भव्य स्वागत, पुलिस के आधुनिकीकरण पर गृहमंत्री ने कही यह बात","MP News: भोपाल पहुंचने पर अमित शाह का सीएम शिवराज सिंह चौहान, बीजेपी प्रदेश अध्यक्ष वीडी शर्मा, मंत्री भूपेंद्र सिंह, सांसद साध्वी प्रज्ञा सिंह ठाकुर, पूर्व मुख्यमंत्री उमा भारती ने स्वागत किया.  भोपाल. केंद्रीय गृहमंत्री अमित शाह शुक्रवार को एक दिन के दौरे पर भोपाल पहुंचे. स्टेट हैंगर पर अमित शाह का भव्य स्वागत किया गया. कश्मीरी पंडितों ने भी शाह का स्वागत किया. शाह के स्वागत के लिए खास स्टेज बनाया गया था. स्वागत के बाद गृह मंत्री अमित शाह और मुख्यमंत्री शिवराज सीएपीटी (सेंट्रल एकेडमी फॉर पुलिस ट्रेनिंग) सेंटर के लिए रवाना हो गए. शाह राजधानी में होने वाले तीन बड़े कार्यक्रम में शामिल होंगे. स्वागत करने के लिए कौन-कौन मौजूद थे केंद्रीय गृहमंत्री अमित शाह का स्वागत करने के लिए मुख्यमंत्री शिवराज सिंह चौहान, बीजेपी प्रदेश अध्यक्ष वीडी शर्मा, नगरीय प्रशासन मंत्री भूपेंद्र सिंह, सांसद साध्वी प्रज्ञा सिंह ठाकुर, पूर्व मुख्यमंत्री उमा भारती, केंद्रीय मंत्री ज्योतिराज सिंधिया, प्रदेश के कई मंत्री मौजूद थे. इनके अलावा डीजीपी सुधीर सक्सेना, कलेक्टर अविनाश लवानिया समेत 10 अधिकारी भी वहां मौजूद रहे. भोपाल के कश्मीरी पंडितों ने भी केंद्रीय गृहमंत्री अमित शाह का स्वागत किया. कश्मीर से धारा 370 हटने के बाद कश्मीरी पंडितों में खुशी की लहर है. कश्मीरी पंडितों ने स्वागत के लिए खास स्टेज बनाया था. वहां शाह के पहुंचते ही उनका जोरशोर से स्वागत किया गया. अमित शाह ने पुलिस के आधुनिकीकरण पर क्या कहा केंद्रीय गृह और सहकारिता मंत्री अमित शाह भोपाल के CAPT में 48वीं अखिल भारतीय पुलिस विज्ञान कांग्रेस का उद्घाटन किया. उन्होंने पुलिस अफसरों को संबोधित करते हुए कहा प्रधानमंत्री नरेंद्र मोदी ने पुलिस टेक्नोलॉजी मिशन की घोषणा की है. इसके लिए कच्चा खाका बना लिया गया है. इसके माध्यम से ढेर सारी चीजें, एक समान रूप से पूरे देश की पुलिस को मिलेंगी. इस प्रकार की व्यवस्था हम टेक्नोलॉजी मिशन के माध्यम से करना चाहते हैं. इससे देश का बहुत बड़ा फायदा होगा. उन्होंने कहा कि आंतरिक सुरक्षा को मजबूत करना है तो पुलिस को मॉर्डनाइज करना पड़ेगा.",politics
"सियासत: कांग्रेस छोड़ने की अटकलों के बीच हार्दिक की सफाई, मेरी नाराजगी राहुल-प्रियंका से नहीं...","विस्तार  गुजरात विधानसभा चुनाव जैसे-जैसे नजदीक आते जा रहे हैं। वैसे-वैसे राज्य में सियासी उथल-पुथल भी तेज हो गई है। अब अटकलें लगाई जा रही हैं कि गुजरात कांग्रेस के कार्यकारी अध्यक्ष हार्दिक पटेल कांग्रेस छोड़ सकते हैं। हालांकि, शुक्रवार को उन्होंने एक चैनल से बातचीत के दौरान कहा कि, मुझे हाईकमान से समस्या नहीं है। मुझे कांग्रेस के प्रदेश नेतृत्व से दिक्कत है। वे नहीं चाहते कि कोई यहां काम करे, अगर कोई काम करता भी है तो उसे करने नहीं दिया जाता। उन्होंने कहा हमारी मुख्य चिंता गुजरात के लोग हैं। हम विपक्ष के रूप में उन लोगों की आवाज नहीं उठा पा रहे हैं। उनकी निर्णय शक्ति बेहतर है हार्दिक पटेल ने कहा कि गुजरात में भाजपा मजबूत है, क्योंकि उनकी निर्णय शक्ति बेहतर है। हम लोगों की समस्या है कि फैसला लेने में देरी करते हैं। उन्होंने कहा कि विपक्ष के लेागों को गुजरात के लोगों के लिए सरकार के खिलाफ लड़ना होगा। राम मंदिर के सवाल पर पटेल ने कहा कि, जब राम मंदिर पर फैसला आया तो हर किसी को खुशी हुई। हम भी खुश हुए, क्योंकि हम लोग भगवान राम से जुड़े हुए हैं। नहीं खोले पत्ते",politics
"'प्रशांत किशोर अपना बिजनेस कर रहे, अलग-अलग पार्टियों को ज्वॉइन करना उनका काम है'","नई दिल्ली, 22 अप्रैल: चुनावी रणनीतिकार प्रशांत किशोर के कांग्रेस में शामिल होने की अटकलों के बीच बीजेपी सांसद दिलीप घोष ने पीके पर निशाना साधा है। उन्होंने कहा कि प्रशांत किशोर अपने करियर के सिलसिले में विभिन्न राजनीतिक दलों का हिस्सा बनते हैं। घोष ने कहा, ""वह (प्रशांत किशोर) तृणमूल कांग्रेस (टीएमसी) में भी शामिल हुए थे। वह नीतीश कुमार की पार्टी (जेडीयू) में भी थे। यह उनका बिजनेस है (पार्टियों में शामिल होना)।"" 'वह जिस भी पार्टी के लिए काम करते हैं, उन्हें उसकी सदस्यता मिलती है' विभिन्न दलों के साथ चुनावी रणनीतिकार के रूप में किशोर के जुड़ने को लेकर भाजपा सांसद ने कहा, ""वह जिस भी पार्टी के लिए काम करते हैं, उन्हें उसकी सदस्यता मिलती है... उनके पास हर पार्टी का सदस्यता कार्ड होगा। वह यह कहते हुए कार्ड दिखाएंगे कि मैं आपकी पार्टी से हूं। मुझे आदेश दीजिए।"" प्रशांत किशोर जल्द होंगे कांग्रेस में शामिल, शनिवार को सोनिया गांधी के सामने देंगे 600 स्लाइड का प्रेजेंटेशन बंगाल में 'नए' बीजेपी नेतृत्व पर कसा तंज पश्चिम बंगाल में बीजेपी के मौजूदा नेतृत्व के बारे में सवाल पूछे जाने पर दिलीप घोष ने अपने उत्तराधिकारी की टीम को 'नया' और 'संगठनात्मक अनुभव की कमी' वाला करार दिया। पुराने लोगों को विश्वास में लेने का सुझाव देते हुए घोष ने कहा, ""जो टीम अभी (पश्चिम बंगाल में) काम कर रही है, वह नई है और उसके पास संगठनात्मक अनुभव का अभाव है। प्रदेश अध्यक्ष (सुकांता मजूमदार) भी नए हैं। यह स्वाभाविक है कि राजनीति सीखने में थोड़ा समय लगेगा... समय लग रहा है, इसलिए लोग निराश हैं।"" source: oneindia.com",politics
एएमएमके नेता दिनाकरन दूसरी बार दिल्ली में ईडी के सामने पेश हुए,"चेन्नई: एमएमके के प्रमुख टीटीवी दिनाकरन से प्रवर्तन निदेशालय (ईडी) ने शुक्रवार को लगातार दूसरी बार पूछताछ की, जिसमें वीके शशिकला गुट के लिए एआईएडीएमके के 'दो पत्तों' का प्रतीक चिन्ह प्राप्त करने के लिए चुनाव आयोग के अधिकारियों की कथित रिश्वतखोरी से जुड़े धन शोधन मामले के संबंध में पूछताछ की गई।  रिपोर्ट्स के मुताबिक, एजेंसी प्रिवेंशन ऑफ मनी लॉन्ड्रिंग एक्ट (पीएमएलए) के अनुसार उनका बयान दर्ज करना जारी रखेगी। दिनाकरन से प्रवर्तन निदेशालय ने 12 अप्रैल को चेन्नई में अपने कार्यालय में पहली बार आठ घंटे तक पूछताछ की थी। पिछले हफ्ते, उन्हें एजेंसी से एक नया समन मिला था। 58 वर्षीय अम्मा मक्कल मुनेत्र कड़गम (एएमएमके) नेता के खिलाफ नोटिस और जांच तब आई जब एजेंसी ने हाल ही में इस मामले में एक कैद 'ठग' और एक अन्य आरोपी सुकेश चंद्रशेखर को हिरासत में लिया था। 12 अप्रैल को, जब वह देर रात ईडी मुख्यालय से बाहर निकले, दिनाकरन ने संवाददाताओं को बताया कि उन्होंने एजेंसी के साथ काम किया और सुकेश चंद्रशेखर मामले के बारे में उनकी पूछताछ का जवाब दिया। एजेंसी ने पिछले सप्ताह में इस मामले में चंद्रशेखर से पूछताछ की। ईडी का मामला पीएमएलए के आपराधिक प्रावधानों के तहत 2017 में दिल्ली पुलिस अपराध शाखा द्वारा आरोपियों के खिलाफ दर्ज की गई एक मुख्य प्राथमिकी पर आधारित है। अपराध शाखा ने उस समय दिनाकरन और चंद्रशेखर दोनों को हिरासत में लिया था। अधिकारियों ने दावा किया कि उन्होंने इस महीने की शुरुआत में इस मामले में चंद्रशेखर का बयान दर्ज किया था और अब जांच को आगे बढ़ाने के लिए दिनाकरन से पूछताछ करना चाहते हैं और चंद्रशेखर के साथ उनका सामना करना चाहते हैं। भाजपा ने दिल्ली के राजिंदर नगर में उपचुनाव के लिए विधानसभा प्रभारी नियुक्त किया 'धोनी है तो मुमकिन है..', माही ने फिर दिखा दिया, उन्हें क्यों कहा जाता है 'बेस्ट फिनिशर' मोदी, जॉनसन ने भारत-ब्रिटेन के संबंधों को और मजबूत करने के लिए बातचीत की",politics
"सचिन-सोनिया की मुलाकात के बाद सीएम गहलोत का बड़ा सियासी बयान, खोले राजनीति का पुराने पन्ने","Written by - Shushant Pareek | Edited by: Shushant Pareek | Last Updated: Apr 22, 2022, 02:42 PM IST Jaipur: राजस्थान में कांग्रेस के सियासी संकट को दो साल का वक़्त होने चला है, लेकिन मुख्यमंत्री अशोक गहलोत अभी तक उस घटनाक्रम को भूल नहीं पाए हैं. दिल्ली में सचिन पायलट की सोनिया गांधी से मुलाक़ात के चार घंटे बाद ही मुख्यमंत्री अशोक गहलोत ने जयपुर में एक बार फिर से उस सियासी बग़ावत की चर्चा छेड़ दी है. Gold-Silver Price 22 April 2022: सोना स्थिर तो चांदी में आई बड़ी गिरावट, यहां जानें नए भाव बीती रात सिविल सर्विस डे के अवसर पर जयपुर में आयोजित कार्यक्रम में मुख्यमंत्री अशोक गहलोत ने एक बार फिर से कांग्रेस के उस सियासी घटनाक्रम का ज़िक्र किया. गहलोत ने कहा ये विधायकों का उनके प्रति विश्वास था कि वे होटल के बाहर 10 करोड़ का ऑफ़र छोड़कर 34 दिन तक उनके साथ बैठे रहे. सरकार को बचाए रखा. CM ने कहा कि अगर उस समय विधायकों ने साथ नहीं दिया होता तो आज राजस्थान में मुख्यमंत्री पद पर कोई दूसरा व्यक्ति होता. मुख्यमंत्री ने यहां तक कहा कि राजस्थान की जनता का प्यार विश्वास है कि माली जाति से केवल एक ही विधायक होने के बावजूद भी तीसरी बार राजस्थान के मुख्यमंत्री बने हैं. वे राजस्थान में मुख्यमंत्री बनना लिखवा कर लाए हैं. मंत्री रमेश चंद्र मीणा ने कटारिया पर किया कटाक्ष, बोले- बिगड़ चुका है उनका मानसिक संतुलन दरअसल हाल ही में कांग्रेस पार्टी में संगठनात्मक बदलाव को लेकर कई तरह की चर्चाओं का दौर जारी है. प्रशांत किशोर की एंट्री की कवायद के बीच मुख्यमंत्री अशोक गहलोत और सचिन पायलट ने सोनिया गांधी से मुलाक़ात की है. इन सब के बीच राजस्थान में कांग्रेस के चिंतन शिविर में भी चर्चाओं का बाज़ार गर्म है लेकिन ऐसे में मुख्यमंत्री अशोक गहलोत का फिर से उसीसियासी घटनाक्रम को याद करना कई सारे संकेत और इशारे दे रहा है.",politics
"क्या हार्दिक पटेल बदलेंगे पाला : गुजरात कांग्रेस को लग सकता है बड़ा झटका, पाटीदार नेता ने खुद को बताया रामभक्त","अहमदाबाद : गुजरात में इसी साल के आखिरी में विधानसभा चुनाव (Gujarat chunav 2022) होने वाला है। इससे पहले कांग्रेस को बड़ा झटका लग सकता है। कांग्रेस नेतृत्व से नाराज पाटीदार नेता हार्दिक पटेल (Hardik Patel) ने कांग्रेस (Congress) की लाइन से खुद के सुर बदल लिए हैं। प्रदेश कांग्रेस के कार्यकारी अध्यक्ष हार्दिक पटेल ने प्रदेश कांग्रेस नेतृत्व पर सवाल उठाया है। उन्होंने खुद को राम भक्त बताते हुए कहा कि उन्हें हिंदू होने पर गर्व है। जिसके बाद सियासी गलियारों में अटकलें तेज हो गई हैं कि क्या कांग्रेस नेता पाला बदलने जा रहे हैं? हिंदू होने पर गर्व- हार्दिक पटेल हार्दिक पटेल ने कहा कि हम भगवान राम को मानते हैं। हम हिंदू धर्म से हैं और हमें हिंदू होने पर बहुत गर्व है। उन्होंने अपने पिता के मृत्यु संस्कार पर चार हजार भगवत गीता बांटने की भी बात कही। हार्दिक ने कहा कि विपक्ष को लोगों के मुद्दों को लेकर सरकार के खिलाफ लड़ना और संघर्ष करना होगा। अगर हम ऐसा नहीं कर पा रहे हैं तो लोग दूसरे विकल्प तलाशेंगे। उन्होंने कहा कि गुजरात में भारतीय जनता पार्टी (BJP) मजबूत है। इसका कारण यह है कि उनके पास नेतृत्व है और वे सही समय पर सही निर्णय लेते हैं। हालांकि उन्होंने बीजेपी में जाने की अटकलों को खारिज कर दिया है। बीजेपी ने भी की तारीफ वहीं, हार्दिक के इस बयान के बाद बीजेपी के प्रदेश अध्यक्ष सीआर पाटिल ने उनकी तारीफ की है। उन्होंने कहा है कि नरेन्द्र भाई मोदी के विजन के साथ आज पूरा देश एक साथ खड़ा है। जनता उनकी पार्टी की विचारधारा से प्रभावित है। साल 2014 से नरेंद्र भाई देश की सेवा में जुटे हुए हैं। ये सबसे अच्छी बात है कि हार्दिक पटेल ने इसे जनता के बीच कहा, क्योंकि बहुत से लोग इसे नहीं कह पाते कि वे बीजेपी का नेतृत्व मजबूत है। कांग्रेस से नाराज चल रहे हैं हार्दिक पटेल बता दें कि हार्दिक पटेल लंबे समय से कांग्रेस से नाराज चल रहे हैं। 14 अप्रैल को भी उन्होंने पार्टी पर जमकर नाराजगी जताई थी। हार्दिक ने कहा था कि खोडालधाम ट्रस्ट के अध्यक्ष और पाटीदार नेता नरेश पटेल को हर पार्टी अपनी तरफ लाने की कोशिश कर रही है लेकिन कांग्रेस न जाने क्यों उन पर फैसला लेने में इतनी देरी कर रही है। यह पूरे पाटीदार समाज का अपमान है। मेरी तो स्थिति पार्टी में उस नवविवाहित दूल्हे जैसी हो गई है, जिसे नसबंदी से गुजरना पड़ा हो। उन्होंने कहा कि न तो मुझे पार्टी के किसी बैठक में बुलाया जाता है, न किसी फैसले में शामिल किया जाता है और ना ही मेरी सलाह ली जाती है, फिर ऐसे बाद का क्या मतलब है। हालांकि उन्होंने बताया कि वे पार्टी हाईकमान के सामने अपनी बात रखी है। वहां से उन्हें आश्वासन भी मिला है।इसे भी पढ़ें- गुजरात चुनाव से पहले संकट में कांग्रेस : हार्दिक पटेल ने उठाए सवाल, कहा-नसबंदी वाले दूल्हे जैसी मेरी स्थिति   इसे भी पढ़ें- गुजरात चुनाव से पहले हार्दिक पटेल को 'सुप्रीम' राहत, जानिए किस मामले में अदालत ने सजा पर लगाई रोक",politics
"लालू यादव को चारा घोटाले के डोरंडा केस में भी मिली बेल, चार मामले में पहले ही मिल चुकी है राहत","कई सालों से जेल में सजा काट रहे लालू यादव को अब राहत मिली है. लालू यादव चारा घोटाले से जुड़े डोरंडा ट्रेजरी मामले में जमानत मिल गई है. इस मामले में कोर्ट ने 27 साल बाद फैसला सुनाया था जिसमें लालू यादव को दोषी पाया गया था. 139 करोड़ रुपये के घपले का यह मामला 1990 से 1995 के बीच हुआ था. इस केस में पांच साल पहले लालू यादव को सजा हुई थी. झारखंड उच्च न्यायालय ने राजद प्रमुख और बिहार के पूर्व मुख्यमंत्री लालू प्रसाद यादव को डोरंडा कोषागार से गबन से जुड़े चारा घोटाले में शुक्रवार को जमानत दे दी. यह रांची से जुड़ा अंतिम मामला था जिसमें उन्हें जमानत मिली. रांची के चारा घोटाले के पांच मामलों में से सभी में अब लालू को जमानत मिल चुकी है. डोरंडा कोषागार मामले में सीबीआई की विशेष अदालत ने उन्हें 15 फरवरी को दोषी ठहराया था. इसके बाद अब दिल्ली स्थित अखिल भारतीय आयुर्विज्ञान संस्थान (एम्स) में न्यायिक हिरासत में इलाजरत लालू प्रसाद यादव (73) के सोमवार-मंगलवार तक रिहा हो जाने की संभावना है. लालू प्रसाद यादव के अधिवक्ता प्रभात कुमार ने कहा, 'सजा निलंबित करने की हमारी याचिका झारखंड उच्च न्यायालय ने स्वीकार कर ली है. उच्च न्यायालय के आदेश की सूचना निचली अदालत तक मंगलवार तक पहुंचने की संभावना है. इसके बाद हम जमानत मुचलका प्रस्तुत करके रिहाई का आदेश प्राप्त करेंगे.' लालू प्रसाद के खिलाफ रांची में चारा घोटाले का यह अंतिम मामला था और अब उनके खिलाफ पटना में ही चारा घोटाले के मामले विचाराधीन रह गये हैं. सीबीआई अदालत ने चारा घोटाला मामले में लालू प्रसाद को 21 फरवरी को पांच साल कैद और 60 लाख रुपये जुर्माने की सजा सुनाई थी. प्रसाद ने घोटाले की अवधि के दौरान अविभाजित बिहार का वित्त विभाग संभाला था, जिस समय वह मुख्यमंत्री थे. झारखंड उच्च न्यायालय में न्यायमूर्ति अपरेश कुमार सिंह की पीठ ने डोरंडा कोषागार से 139 करोड़ और 35 लाख रुपये की अवैध निकासी के चारा घोटाले के मामले में अभियुक्त लालू प्रसाद यादव की जमानत याचिका पर बृहस्पतिवार को सुनवाई की. झारखंड उच्च न्यायालय ने बहस पूरी होने के बाद लालू प्रसाद यादव की जमानत याचिका सिर्फ इस शर्त के साथ मंजूर कर ली कि उन्हें विशेष सीबीआई अदालत द्वारा दिये गये 10 लाख रुपये के आर्थिक दंड की राशि अदालत में जमा करानी होगी. इससे पहले बुधवार को इस मामले में केन्द्रीय जांच ब्यूरो (सीबीआई) ने अपना जवाब दाखिल करते हुए कहा था कि लालू प्रसाद यादव ने चारा घोटाले के डोरंडा कोषागार मामले में तय पांच वर्ष की सजा की आधी अवधि अब तक न्यायिक हिरासत में पूरी नहीं की है, लिहाजा उन्हें इस मामले में जमानत नहीं दी जानी चाहिए. जबकि लालू प्रसाद यादव के वकील सर्वोच्च न्यायालय के वरिष्ठ अधिवक्ता कपिल सिब्बल ने बृहस्पतिवार को अदालत में ऑनलाइन पेश होते हुए दोहराया कि लालू प्रसाद यादव ने चारा घोटाले के सभी मामलों में कुल चालीस माह से अधिक की न्यायिक हिरासत की अवधि पूरी कर ली है, जिसे देखते हुए उन्हें तत्काल जमानत दी जानी चाहिए. इस मामले से जुड़े सभी पक्षों को सुनने के बाद अदालत ने लालू यादव को रांची के चारा घोटाले के इस अंतिम मामले में भी ज़मानत दे दी. अदालत ने कहा कि लालू प्रसाद यादव ने लगभग 40 महीने जेल में गुजारे हैं, जो इस मामले में उन्हें दी गयी पांच वर्ष की कैद की सजा की आधी सजा अर्थात 30 महीने से अधिक है. लालू यादव का फिलहाल दिल्ली स्थित एम्स में न्यायिक हिरासत में इलाज चल रहा है. इससे पूर्व चारा घोटाले में जमानत याचिका पर लालू की ओर से सर्वोच्च अदालत के अधिवक्ता कपिल सिब्बल की बहस आठ अप्रैल को ही पूरी हो गई थी, जिसके बाद मामले में अपना जवाब देने के लिए सीबीआई ने समय मांगा था. अदालत ने आगे की सुनवाई के लिए 22 अप्रैल की तिथि निर्धारित की थी. सिब्बल ने दिल्ली से ऑनलाइन बहस की और दावा किया कि सजा की आधी अवधि पूरा कर लेने के नियम को देखते हुए लालू यादव को जमानत दी जानी चाहिए. सीबीआई की ओर से केन्द्र सरकार के अतिरिक्त महाधिवक्ता प्रशांत पल्लव ने लालू के दावों का विरोध किया. प्रशांत ने कहा कि डोरंडा मामले में लालू यादव ने अब तक निर्धारित कम से कम 30 माह की अवधि न्यायिक हिरासत में पूरी नहीं की है, अतः उन्हें जमानत नहीं दी जा सकती है. इंदिरा की तरह हैं मोदी- कांग्रेस को इतिहास से सबक लेना चाहिए, सोनिया और प्रशांत किशोर ला सकते हैं बदलाव",politics
"'अब डंडे वाली नहीं 'नॉलेज बेस्ड पुलिसिंग' का जमाना', अखिल भारतीय पुलिस विज्ञान कांग्रेस का शुभारंभ कर बोले शाह","भोपाल: केंद्रीय गृहमंत्री अमित शाह ने 2 दिवसीय अखिल भारतीय पुलिस विज्ञान कांग्रेस का शुभारंभ किया। इस मौके पर उन्होंने कहा कि अब अंग्रेजों के समय की डंडे वाली नहीं नॉलेज बेस्ड पुलिसिंग करना होगा। अब तर्क वाली पुलिसिंग करना होगा। अमित शाह ने समारोह को संबोधित करते हुए कहा कि कोरोना महामारी में पुलिस का नया चेहरा सामने आया। देशभर में पुलिस की अब सराहना होती है। उन्होंने कहा कि 2712 पुलिस कर्मियों जिन्होंने कोरोना महामारी में अपनी ड्यूटी निभाते हुए अपनी जान न्यौछावर कर दिए उन सभी को श्रद्धांजलि देता हूं। गृहमंत्री ने कहा कि अखिल भारतीय पुलिस विज्ञान कांग्रेस का पोलिसिंग में महत्वपूर्ण योगदान है। संविधान के बनने के पश्चात् से अब तक पुलिस के सामने कई चुनौतियां आयी हैं। पुलिस को दोषी से 2 कदम आगे रहना होगा। इसके लिए पुलिस को आधुनिक होना होगा। टेक्नोसेवी बनना होगा। इसके साथ ही अमित शाह ने कहा कि बीते 8 वर्षों में जब नरेंद्र मोदी की सरकार बनी, तब कुछ महत्वपूर्ण परेशानियां बनी हुई थी। जिसे इस सरकार ने वैज्ञानिक तथा प्रैक्टिकल तरीके से हल किया। जिसमें कश्मीर मामला, नक्सलवाद तरफ नॉर्थ ईस्ट में ड्रग्स तथा हथियार का मुद्दा मुख्य था। समारोह के चलते विमोचित पांच रिसर्च रिपोर्ट को लेकर गृहमंत्री ने कहा कि इसकी समरी बनाकर सभी प्रदेशों को अपने एसपी स्तर से फिल्ड स्तर के जमीन पर काम करने वाले अफसरों को देना चाहिए। तभी रिसर्च की सार्थकता है। इसके साथ ही गृहमंत्री ने कहा कि पीएम नरेंद्र मोदी के नेतृत्व में पुलिस टेक्नोलॉजी मिशन का ऐलान किया है। जो प्रदेश की पुलिस तक पहुंचाई जाएगी। देशभर में एक ही तरह की पुलिसिंग टेक्नॉलेाजी का विकास किया जाएगा। शाह ने कहा कि पुलिस विज्ञान के दो पहलू है। पहला साइंस फार पुलिस तथा दूसरा साइंस ऑफ पुलिस इन दोनों पर ध्यान देने की आवश्यकता है।  उन्होंने आगे कहा, साइंस ऑफ पुलिस के अंतर्गत पुलिस का मॉडर्नाइजेशन, टेक्नोलॉजी से अपडेट होना है। इसके बाद ही स्मार्ट पुलिस की संकल्पना चरितार्थ हो सकती है। उन्होंने कहा कि 16 हजार से अधिक पुलिस स्टेशन ऑनलाइन हो चुके है। पुलिस टेक्नोलॉजी के जो नए बदलाव किए गए है, उसे व्यक्तियों तक पहुंचना उनके संज्ञान में लाना बहुत आवश्यक हो गया है। CCTNS की सभी सेवाओं को प्रत्येक थाने की ट्रेनिंग का पार्ट बनाना होगा, डेटाबेस बना कर ये शीघ्र ही प्रत्येक प्रदेश के थाने तक पहुंचा कर लोगों तक पहुंचाया जा सके। शाह ने कहा कि साइंस फॉर पुलिस के अंतर्गत भी मॉडर्नाइजेशन किए जा रहे है। नेशनल फोरेंसिक साइंस यूनिवर्सिटी बनाई जा रही है। 6 प्रदेशों में खुल गई है। भोपाल में भी यूनिवर्सिटी खुलने वाली है। एविडेंस बेस्ड पोलिसिंग में सुधार किए जाएंगे। उन्होंने कहा कि डायरेक्टर प्रॉसिक्यूशन के इंस्टीट्यूशन को इफेक्टिव बनाना आवश्यक है। बैक टू बेसिक जाना होगा, बीट पेट्रोलिंग पुलिस को व्यक्तियों से जोड़ने का काम करती है। नए अधिनियम, नए संशोधन किए गए है, उन्हें भी निर्धारित किया जाएगा। CRPC, IPC, एविडेंस एक्ट में भी सुधार ला जा रहे है। प्रोसेस तथा परफेक्शन, पेशन का संचार पुलिस बल में नीचे तक लाया जाएगा जिससे सुधार हो। पीएम मोदी से गर्मजोशी के साथ मिले ब्रिटिश प्रधानमंत्री बोरिस जॉनसन, बोले- Narendra, My Khaas Dost! 'भाजपा पर तानाशाही का नशा चढ़ चुका है..', जहांगीरपुरी में बुलडोज़र की कार्रवाई पर भड़के ओपी राजभर आज़म खान से मिलने के बाद शिवपाल यादव ने खोले पत्ते, क्या अखिलेश के खिलाफ खड़े होंगे दोनों नेता ?",politics
"पार्टी को मजबूत करने के लिए अनुशासन, समर्पण और संवाद जरूरी: राजा वडिंग","पंजाब कांग्रेस के नवनियुक्त अध्यक्ष अमरिंदर सिंह राजा वडिंग ने शुक्रवार को पदभार ग्रहण किया और कहा कि पार्टी को मजबूत करने और चुनौतियों का सामना करने के लिए पार्टी के नेताओं व कार्यकर्ताओं को 'अनुशासन, समर्पण और संवाद' का पालन करना होगा.  चंडीगढ़: पंजाब कांग्रेस के नवनियुक्त अध्यक्ष अमरिंदर सिंह राजा वडिंग ने शुक्रवार को पदभार ग्रहण किया और कहा कि पार्टी को मजबूत करने और चुनौतियों का सामना करने के लिए पार्टी के नेताओं व कार्यकर्ताओं को 'अनुशासन, समर्पण और संवाद' का पालन करना होगा. अमरिंदर सिंह राजा वडिंग ने पंजाब प्रदेश कांग्रेस कमेटी के कार्यकारी अध्यक्ष भारत भूषण आशु के साथ राज्य के कांग्रेस भवन में पार्टी के वरिष्ठ नेताओं की मौजूदगी में यहां एक सादे समारोह में कार्यभार संभाला. सभा को संबोधित करते हुए उन्होंने कहा कि कांग्रेस एक 'सोच' और 'विचार' है जिसका अंत नहीं हो सकता. उन्होंने कहा कि पार्टी को मजबूत करने के लिए अनुशासन जरूरी है, अगर किसी व्यक्ति या पार्टी में अनुशासन नहीं है तो वह आगे नहीं बढ़ सकती. वडिंग ने कहा, 'अगर हमें सफलता की ओर बढ़ना है तो हमें अपने जीवन में इन तीनों डी(अनुशासन, समर्पण और संवाद) को अपनाना होगा. अमरिंदर सिंह वडिंग ने कहा, 'अगर मैं अपनी रणनीति खुद बनाता हूं, तो मुझे लगता है कि हम सफलता की ओर नहीं बढ़ सकते. उन्होंने कहा, 'न केवल किसी पार्टी में बल्कि व्यवसाय में भी, यदि आप सहकर्मियों के साथ संवाद करते हैं या टीम वर्क करते हैं, तो आप सफल होंगे.' बाद में एक ट्वीट में, वडिंग ने कहा, 'पार्टी को मजबूत करने के लिए 'अनुशासन', 'समर्पण' और 'संवाद' मेरा थ्री-डी मंत्र होगा.' - यूपी: शिक्षा संस्थानों को 'सड़क सुरक्षा क्लब' बनाने का निर्देश समारोह में पूर्व मुख्यमंत्री चरणजीत सिंह चन्नी, पंजाब कांग्रेस प्रभारी हरीश चौधरी, पंजाब कांग्रेस विधायक दल के नेता प्रताप सिंह बाजवा, विधायक सुखपाल खैरा, तृप्त राजिंदर बाजवा, सुखजिंदर सिंह रंधावा, सुखबिंदर सरकारिया, सांसद मनीष तिवारी, जसबीर डिंपा और पार्टी के अन्य नेता शामिल थे. कांग्रेस नेता सिद्धू पार्टी कार्यालय आए लेकिन अन्य नेताओं के साथ मंच साझा नहीं किया. वहीं, पंजाब कांग्रेस के पूर्व अध्यक्ष सुनील जाखड़ भी कहीं नजर नहीं आए. वडिंग ने सोनिया गांधी और राहुल गांधी सहित पार्टी नेतृत्व को उन्हें पंजाब कांग्रेस अध्यक्ष के रूप में नियुक्त करने के लिए धन्यवाद दिया. गौरतलब है कि हाल ही में पांच राज्यों में हुए चुनाव में पार्टी की हार के बाद कांग्रेस अध्यक्ष ने राज्य कांग्रेस प्रमुखों से इस्तीफा देने को कहा था.",politics
भाजपा ने दिल्ली के राजिंदर नगर में उपचुनाव के लिए विधानसभा प्रभारी नियुक्त किया,"नई दिल्ली: दिल्ली भाजपा ने शुक्रवार को आसन्न राजिंदर नगर उपचुनाव के लिए विधानसभा प्रभारी को नामित किया। आप के राघव चड्ढा के दिल्ली विधानसभा से इस्तीफा देने के बाद, राजिंदर नगर में उपचुनाव बुलाया गया था। पंजाब से राघव राज्यसभा के लिए चुने गए। भाजपा विधायक अजय महावर को राजिंदर नगर विधानसभा क्षेत्र का प्रभारी नियुक्त किया गया है। पूर्व भाजपा विधायक डॉ. महेंद्र नागपाल को राजिंदर नगर वार्ड का प्रभारी नियुक्त किया गया था; राज्य इकाई के पूर्व सचिव गजेंद्र यादव को इंद्रपुरी वार्ड का प्रभारी नियुक्त किया गया था; राज्य इकाई के पूर्व उपाध्यक्ष जय प्रकाश को नारायण वार्ड का प्रभारी नियुक्त किया गया था; और दिल्ली भाजपा की प्रवक्ता ऋचा पांडे मिश्रा को निर्वाचन क्षेत्र में अपनी लड़ने की शक्ति को मजबूत करने के प्रयास में नारायण वार्ड का सह-प्रभारी नियुक्त किया गया था। दिल्ली बीजेपी के प्रमुख आदेश गुप्ता ने कहा कि सभी नियुक्तियां तत्काल प्रभाव से प्रभावी हैं। राघव चड्ढा ने पिछले महीने स्पीकर रामनिवास गोयल को अपना इस्तीफा सौंप दिया था। चड्ढा के इस्तीफे के बाद छह महीने के भीतर उपचुनाव कराए जाएंगे। पूर्व विधायक और पार्टी के राष्ट्रीय प्रवक्ता सरदार आर पी सिंह, दिल्ली भाजपा उपाध्यक्ष राजन तिवारी, राज्य इकाई के पूर्व महासचिव राजेश भाटिया और अन्य भाजपा अधिकारियों में शामिल हैं। 'धोनी है तो मुमकिन है..', माही ने फिर दिखा दिया, उन्हें क्यों कहा जाता है 'बेस्ट फिनिशर' मोदी, जॉनसन ने भारत-ब्रिटेन के संबंधों को और मजबूत करने के लिए बातचीत की कीड़े मारने की दवाई खाकर बेहोश हुए 2 दर्जन से ज्यादा बच्चे, स्कूल में मचा हड़कंप",politics
"रेलयात्री सुविधा बढ़ाने के लिए 20 सांसद आज प्रयागराज में मौजूद हैं, एनसीआर महाप्रबंधक संग कर रहे विमर्श","प्रयागराज, जागरण संवाददाता। उत्‍तर मध्‍य रेलवे (एनसीआर) के महाप्रबंधक प्रमोद कुमार के साथ इस समय प्रयागराज में लगभग 20 सांसद जुटे हैं। रेलयात्रियों की समस्‍याओं को इंगित करने के साथ ही दिक्‍कतों के समाधान का प्रयास का भी प्रयास कर रहे हैं। प्रयागराज में सिविल लाइंस स्थित कान्‍हा श्‍याम होटल में मनन हो रहा है। इलाहाबाद संसदीय सीट की सांसद डाक्‍टर रीता बहुगुणा जोशी समेत मौजूद सांसदों ने कोरोना संक्रमण काल में बंद ट्रेनों को तत्काल प्रभाव से शुरू करने का मुद्दा जोर शोर से उठाया। कानपुर से प्रयागराज के बीच ट्रेन चले जो सुबह 10 तक पहुंचे एनसीआर के जीएम से शताब्दी एक्सप्रेस को दिल्ली से प्रयागराज तक चलाने की मांग हुई। बेगम बाजार में बन रहे आरओबी में देरी पर सवाल उठाया गया। इसके साथ ही मौजूद सांसदों ने वरिष्ठ नागरिकों को ट्रेन यात्रा किराया में छूट की मांग की। ट्रेन में बेडरोल देने वाले अटेंडेंस को मानदेय पर रखने का प्रस्ताव भी रखा गया। समस्‍या उठाई गई कि डीएफसी रूट के अंडर पास में पानी भरा है। टीन शेड छोटे लगे है। वाटर हार्वेस्टिंग सिस्टम नही लगे है। जनता का पैसा बर्बाद क्यों हो रहा है। सांसद स्क्रीन पर समस्या दिखाई। यह भी मांग उठी कि कानपुर से प्रयागराज के बीच एक ट्रेन चले जो 10 बजे सुबह तक यहां पहुंच जाए। लोगों को हाई कोर्ट आना होता है, उनकी सुविधा के लिए यह सुविधापूर्ण व्‍यवस्‍था होगी। रेलवे यात्री सुविधाओं पर ले सकता है बड़ा फैसला रेल से जुड़ी ढ़ेरों समस्याओं और प्रस्तावों को लेकर लंबे समय से चल रही कवायद में आज कुछ निष्कर्ष निकलने की उम्मीद है। होटल कान्हा श्याम में आज शुक्रवार को उत्तर मध्य रेलवे क्षेत्र के अंतर्गत आने वाले सांसद अपने क्षेत्रों के रेल से जुड़े मुद्दे उठा रहे हैं। कई वर्षों से अधर में लटके आरओबी के कार्य, नई ट्रेन चलाने, बंद चल रही ट्रेनों पुन: शुरू करने के साथ कुछ ट्रेनों की दूरी बढ़ाने के प्रस्ताव पर महामंथन हो रहा है। सभी क्षेत्रों की उम्मीदें आज इस बैठक के निर्णय पर होंगी। उम्मीद है कि बैठक सफल रहेगी और रेलवे जन सुविधाओं पर कई बड़े फैसले लेगा। सांसद केशरी देवी पटेल सांसद केशरी देवी पटेल ने बताया कि रेल मंत्री से उन्होंने वंदे भारत ट्रेन के लिए आग्रह किया था, इस पर उन्होंने ट्रेन को चलाने का आश्वासन दिया है। जीएम के साथ होने वाली बैठक में इस ट्रेन के प्रस्ताव पर अब तक हुए कार्य पर चर्चा करेंगी और जल्द से जल्द ट्रेन के संचालन का कार्य पूरा कराया जाएगा। इसके अलावा सूबेदारगंज स्टेशन का नाम प्रयागराज कैंट करने, कानपुर इंटरसिटी के पुन: संचालन, दिल्ली-शताब्दी को प्रयागराज से जोड़ने, अधर में लटके आरओबी का मामला भी उठेगा।",politics
"बोरिस जॉनसन बोले- दुनिया की फार्मेसी है भारत, मेरी बांह पर भी लगा यहीं का टीका; पीएम मोदी को बताया 'खास दोस्त'","पीएम नरेंद्र मोदी और ब्रिटेन के प्रधानमंत्री के बीच हैदराबाद हाउस में आज द्विपक्षीय वार्ता हुई। इस मीटिंग के बाद दोनों देशों के नेताओं ने मीडिया से बात करते ही। इस दौरान बोरिस जॉनसन ने भारत की प्रगति की जमकर तारीफ की। उन्होंने कहा कि भारत आज दुनिया की फार्मेसी बन गया है और यहां तक कि मेरी बांह पर लगा कोरोना का टीका भी यहीं का है। इसने मुझे बेहतर कर दिया है, मैं भारत को बहुत धन्यवाद देता हूं। दरअसल भारत में बन रही कोविशील्ड वैक्सीन ही ब्रिटेन में एस्ट्रेजेनेका के नाम से लगती है। इसे भारत के सीरम इंस्टिट्यूट ऑफ इंडिया द्वारा तैयार किया जा रहा है, जबकि इसके लिए शोध का काम एस्ट्रेजेनेका और ऑक्सफोर्ड यूनिवर्सिटी ने किया था। पीएम मोदी को बोरिस जॉनसन ने बताया 'खास दोस्त' बोरिस जॉनसन ने इस दौरान पीएम नरेंद्र मोदी को अपना खास दोस्त बताते हुए कहा कि उन्होंने रिश्तों को मजबूत करने में योगदान दिया है। बोरिस जॉनसन ने कहा कि हमारे बीच अद्भुत बातचीत हुई है और हम हर तरह से रिश्तों को मजबूत करने के लिए तत्पर हैं। उन्होंने कहा कि आज के दौर में ब्रिटेन और भारत की दोस्ती निर्णायक है। सूत्रों का कहना है कि इस मीटिंग में ब्रिटेन की ओर से भारत को एयरक्राफ्ट्स के निर्माण में मदद करने का प्रस्ताव दिया गया। ब्रिटेन ने ने कहा कि उसकी ओर से तकनीक भी शेयर की जाएगी। स्वागत पर बोले जॉनसन- अमिताभ और सचिन जैसा फील हुआ भारत आने पर अपने जोरदार स्वागत पर भी बोरिस जॉनसन ने टिप्पणी की। उन्होंने कहा कि यहां आकर मुझे ऐसा लगा कि जैसे मैं सचिन तेंडुलकर या फिर अमिताभ बच्चन हूं। दोनों नेताओं के बीच बैठक में यूक्रेन के मुद्दे पर भी बात हुई। खुद पीएम नरेंद्र मोदी ने इस बात की जानकारी दी। उन्होंने कहा कि हमने यूक्रेन में युद्ध के तत्काल समाधान के लिए डायलॉग स्टेबिलिटी पर बल दिया है। यह जरूरी है कि अफगानिस्तान की धरती का इस्तेमाल दूसरे देशों में आतंकवाद फैलाने के लिए नहीं होना चाहिए। गौरतलब है कि गुरुवार को बोरिस जॉनसन ने गुजरात से अपने दौरे की शुरुआत थी और वह बुलडोजर के एक कारखाने की विजिट पर भी गए थे। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"सत्ता की कुर्सी बचाने के लिए देश को नफरत और हिंसा में धकेल रही सरकार, नफरती बुलडोजर की कार्रवाई खतरनाक","नई दिल्ली। युवा कांग्रेस के अध्यक्ष श्रीनिवास बी वी ने कहा कि भारतीय जनता पार्टी (भाजपा) सत्ता की कुर्सी बचाने के लिए देश को नफरत और हिंसा में धकेल रही है और बुलडोजर तंत्र से लोकतंत्र को कुचलने की कोशिश की जा रही है।  श्रीनिवास ने बुलडोजर चलाए जाने के विरुद्ध प्रदर्शन करते हुए गुरुवार को कहा के गांधी के देश में उनके विचारों को कुचलने की कोशिश की जा रही है लेकिन भाजपा की हुकूमत कितना ही कोशिश कर ले वह देश की मजबूत लोकतंत्र कुछ नहीं बिगाड़ सकेगी और सत्य, अङ्क्षहसा, न्याय को रौंदने का भाजपाई षड्यंत्र सफल नहीं होगा। यह भी पढ़े : Aaj ka rashifal 22 अप्रैल: आज इस राशि वाले लोग धन के मामले में बढ़ेंगे आगे, काली वस्‍तु का दान करें, पढ़ें सभी राशियों का हाल उन्होंने कहा कि आज देश में नफरत का माहौल बनाया जा रहा है और सुरक्षा तथा विश्वास के नाम पर असुरक्षा एवम अविश्वास पैदा कर नफरत का माहौल बनाया जा रहा है। युवा कांग्रेस के अध्यक्ष के कहा कि सभी को मिलकर भाजपा सरकार के नफरत के खिलाफ आवाज बुलंद करनी होगी। गरीब के आशियाने पर बुलडोजर का इस्तेमाल करने वाले लोग अवैध चीनी कब्जे को लेकर चुप्पी साध लेते हैं। भाजपा सरकार जिस मॉडल पर काम कर रही है उसकी कीमत देशवासियों को ही चुकानी पड़ रही है। उन्होंने कहा कि नफरत के बुलडोजर पर सवार होकर भाजपाई हुकूमत पूरी तरह बौखला गई है। यह भी पढ़े : Love Horoscopr 22 April: ये राशि वाले रोमांटिक लाइफ में खुद से आगे न बढ़ें, पार्टनर के साथ क्वालिटी टाइम बिताएं महंगाई, बेरोजगारी जैसे मुद्दों से ध्यान भटकाने के प्रयास किये जा रहे है इसलिए नफऱत के खिलाफ आवाज उठाना जरूरी हो गया है। उनका कहना था कि बुलडोजर से सिर्फ मकान ध्वस्त नहीं हो रहे बल्कि देश का संविधान ध्वस्त हो रहा है।",politics
चारा घोटाले में सजा काट रहे लालू यादव को झारखंड हाईकोर्ट ने दी जमानत: आधी सजा पूरी होने और 17 बीमारियों का दिया था हवाला,"चारा घोटाले (Fodder Scam) के दौरान डोरंडा कोषागार से अवैध निकासी के मामले में सजा काट रहे राष्ट्रीय जनता दल (राजद) के राष्ट्रीय अध्यक्ष लालू प्रसाद यादव (RJD Chief Lalu Prasad Yadav) को बड़ी राहत मिली है। झारखंड हाईकोर्ट (Jharkhand High Court) ने लालू यादव को 10 लाख रुपए के निजी मुचलके पर जमानत दे दी है। लालू की तरफ से डोरंडा कोषागार में सीबीआई (CBI) की विशेष अदालत के फैसले को चुनौती देते हुए हाईकोर्ट में जमानत याचिका दाखिल की थी। लालू ने दिया था 17 बीमारियों का हवाला हाईकोर्ट के जस्टिस अपरेश कुमार सिंह की कोर्ट में लालू प्रसाद यादव ने जमानत के लिए दलीलें प्रस्तुत की थीं। अपनी बढ़ती उम्र और 17 प्रकार की बीमारी के अलावा आधी सजा जेल में काटने का हवाला देते हुए लालू ने जमानत माँगी थी। वहीं, सीबीआई ने जमानत का विरोध करते हुए कहा था कि डोरंडा कोषागार से अवैध निकासी से जुड़े मामले में लालू की आधी सजा अभी पूरी नहीं हुई है तो ऐसे में उन्हें जमानत नहीं मिलनी चाहिए।",politics
पूर्व CM चरणजीत चन्नी का नवजोत सिद्धू को जवाब,चंडीगढ़ः पूर्व सी.एम. चरणजीत सिंह चन्नी ने सिद्धू को जवाब हुए कहा है कि वह मानते हैं कि सी.एम. होने के नाते वह कांग्रेस की हार के लिए जिम्मेदार हैं। कांग्रेस की हार उनकी वजह से हुई है परंतु वह प्रधान की जिम्मेदारी को लेकर कुछ नहीं बोलेंगे। आपको बता दें कि नवजोत सिंह सिद्धू ने कांग्रेस की हार को लेकर पूर्व सी.एम. चन्नी पर निशाना साधा है। उन्होंने डंके की चोट पर कहा कि कांग्रेस की हार की वजह पूर्व सी.एम. चरणजीत चन्नी है। साथ ही उन्होंने राज्य में चल रहे माफिया राज को लेकर भी चरणजीत सिंह चन्नी को ही टारगेट किया है। सिद्धू का कहना है कि वह हमेशा माफिया राज के खिलाफ अपनी आवाज बुलंद करते आए हैं। उन्होंने कहा कि पिछले 5 वर्षों से चल रहे माफिया राज के कारण ही कांग्रेस को हार का मुंह देखना पड़ा है।,politics
प्रशांत किशोर के सुझावों से 'खेलेगा' वरिष्ठ कांग्रेसी नेताओं का पैनल!,"बेबसी इससे बड़ी भला क्या होगी, बात रोने की है और मुझे हंसी आती है. हंसी आती है हर उस शख्स को, जो ये सुनता है कि देश में कोई बहुत धीर गंभीर है और तमाम तरह की रणनीतियां बना रहा है ताकि मृत्युशैया पर पड़ी कांग्रेस पुर्नर्जीवित हो जाए. एक ऐसे समय में जब 2014 के बाद से कोई कांग्रेस पार्टी का पुरसाने हाल न हो, बेचारे पीके हैं जिन्हें बिल्ली (कांग्रेस) भी दिखी है और जिनके पास घंटी (सुझाव) भी है. लेकिन जब बात बिल्ली के गले में घंटी बांधने की आई उन्होंने इस क्रिया से खुद को अलग कर लिया और जिम्मेदारी सोनिया गांधी को सौंप दी. सोनिया भी गज़ब तानाशाह. जैसा सोनिया का स्वाभाव है उन्होंने हर बार की तरह इस बार भी पैनल बना दिया. पैनल के पास पीके के सुझाव हैं इसलिए अब पैनल ही डिसाइड करेगा कि क्या वाक़ई पीके की बातों में दम है या फिर वो यूं ही कांग्रेस की पस्तहाली की बात उठाकर सोनिया गांधी के सामने खलीफा बनने की फिराक में हैं. जानने वाले जानते हैं और जो नहीं भी जानते हैं वो तक जान लें कि साल 2024 में देश में लोकसभा के चुनाव होने हैं और जैसी स्थिति देश की सबसे पुरानी पार्टी कांग्रेस पार्टी की है उसका तो बस अल्लाह ही मालिक है. लेकिन चूंकि गिरते हैं शहसवार ही मैदान ए जंग में कांग्रेस ने भी तैयारी शुरू कर दी है. कांग्रेस चुनावों में जीत के लिए प्रशांत किशोर या ये कहें कि पीके का मुंह देख रही है जिन्होंने अपने सुझावों से पार्टी आलाकमान को खासा इम्प्रेस किया है. 2024 के लोकसभा चुनावों के मद्देनजर कांग्रेस की दशा और दिशा सुधारने के लिए पीके ने सोनिया गांधी को कुछ अहम सुझाव दिए हैं नए सिरे से काम कैसे हो? सोनिया को प्रशांत किशोर की मन की बात पसंद आई और आनन फानन में उन्होंने अपने मातहतों को फरमान सुना दिया कि एक पैनल बनाया जाए और पीके जो कुछ भी कह रहे हैं उसका पालन किया जाए. सोनिया का फरमान जारी करना भर था. कांग्रेस पार्टी में इतना और इस हद तक खालीपन है कि तत्काल प्रभाव में पैनल बन गया है. जैसी वरिष्ठ कांग्रेसी नेताओं वाले पैनल की रीत रही है अब प्रशांत किशोर के सुझावों से खेलने के लिए उन्हें एक नयी तरह का खिलौना मिल गया है. अच्छा बात क्योंकि पैनल की हुई है तो ये बता देना भी बहुत जरूरी है कि कांग्रेस की इस पीके वाली कमिटी' में दिग्विजय सिंह, मुकुल वासनिक, रणदीप सुरजेवाला, केसी वेणुगोपाल, पी चिदंबरम, अंबिका सोनी, जयराम रमेश शामिल हैं. पैनल को लेकर कहा ये भी जा रहा है कि पैनल के तमाम नेता विचार विमर्श करेंगे, मंथन करेंगे सारी गुणा गणित लगाएंगे. ये प्रक्रिया एक हफ्ते तक चलेगी और फिर जब हफ्ता पूरा हो जाएगा एक रिपोर्ट बनाई जाएगी जिसे सोनिया गांधी की टेबल पर रखा जाएगा. अब जरा एक बार ये सोचिए कि जब टेबल पर रिपोर्ट आएगी तो उसमें होगा क्या? दिग्विजय सिंह जहां एक तरफ इसे मोदी की चाल बताएंगे तो वहीं सुरजेवाला ये कहेंगे कि जो पीके आज कह रहे हैं राहुल जी तो इन बातों को नींद तक में बुदबुदाते हैं. सुरजेवाला का ये कहना भर होगा मुकुल वासनिक, केसी वेणुगोपाल शायद पी चिदंबरम की तरफ देखते हुए कह ही दें. क्यों हैं न दद्दा सही तो कह रहे हैं सुरजेवाला. क्या आप भी इसपर सहमत हैं? हम पूरी गारंटी और आधी वारंटी से इस बात को कह सकते हैं कि जब ये तमाशा चल रहा होगा पैनल में शामिल अंबिका सोनी तेज आवाज में हंसेंगी फिर जब सबके साथ साथ सानिया गांधी की नजर उन पर जाएगी तो वो अपनी हंसी को लेकर शर्म के कारण झेंप जाएंगी. बात बहुत सीधी और एकदम साफ है. हर दूसरे मुद्दे पर सोनिया गांधी द्वारा पैनल बनवाने की ये प्लानिंग कांग्रेस पार्टी के लिहाज से नई नहीं है. कांग्रेस में ये ट्रेंड सदियों से चल रहा है जो शायद अनंत तक चलें. कांग्रेस को सुझाव देने वाले पीके तक को इस बात को सोचना होगा कि कांग्रेस के लिए दिक्कत जितने राहुल गांधी नहीं हैं उससे ज्यादा ये सुझाव हैं. अच्छा खैर बात सुझावों की चली है तो ये बता देना भी बहुत जरूरी है कि पीके ने कांग्रेस को यूपी, बिहार और ओडिशा में अकेले चुनाव लड़ने का सुझाव दिया है. वहीं, तमिलनाडु, पश्चिम बंगाल और महाराष्ट्र में गठबंधन के साथ लड़ने का सुझाव दिया है. मामले में दिलचस्प ये कि प्रशांत किशोर के आईडिया को खुद राहुल गांधी ने निर्णायक माना है और उसपर अपनी सहमति दर्ज की है. भले ही प्रशांत किशोर ने 2024 के चुनाव में कांग्रेस को 370 सीटों पर फोकस करने का सुझाव दिया हो लेकिन जिस तरह खुद कांग्रेस में गतिरोध चल रहा है हालात वही हैं कि एक बाल्टी में अलग अलग आकार और प्रकार के केंकड़े हों और सब एक दूसरे की टांग खींच रहे हों. बहरहाल बात चूंकि सुझावों वाले पैनल की हुई है तो इसमें सोनिया भी बैठी हैं. ऐसे पैनल में सोनिया का बैठना इसलिए भी जरूरी है ताकि कार्यकर्ताओं और पार्टी से जुड़े नेताओं को इस बात का एहसास होता रहे कि पार्टी में कुछ हो रहा है. अभी बात क्योंकि पीके की है. उनके सुझावों की है, पैनल की है और उस पैनल में बैठे वरिष्ठ नेताओं की है तो जाते जाते हम इतना जरूर कहेंगे कि जब जब कांग्रेस को हानि होती है एक नया जिन निकलता है वो सुझाव देता है लेकिन क्योंकि पहले ही इतने जिन्न निकल चुके हैं, इतने सुझाव दे चुके हैं कि नए जिन्न के लिए कुछ ज्यादा स्कोप नहीं बचता और उसके साथ खेला हो जाता है, फ़िलहाल कांग्रेस के परिदृश्य में ये जिन्न पीके हैं. दिल्ली में दंगा होने पर अरविंद केजरीवाल खामोश क्यों हो जाते हैं? नरोत्तम मिश्रा बनते दिख रहे हैं मध्यप्रदेश के 'योगी आदित्यनाथ' स्वीडन में क्यों भड़के मुसलमान और क्यों हो रहे हैं दंगे? जानिए, क्या है पूरा मामला",politics
"Uttarakhand Politics: धामी सरकार पर जमकर बरसे नेता प्रतिपक्ष यशपाल आर्य, उपचुनाव को लेकर कही बड़ी बात","Uttarakhand News: उत्तराखंड में नेता प्रतिपक्ष यशपाल आर्य ने धामी सरकार पर जमकर निशाना साधा. उपचुनाव को लेकर बड़ी बात कही है. Uttarakhand Latest News: उत्तराखंड में इन दिनों हो रही बिजली कटौती से जहां जनता परेशान है. इस पर नेता प्रतिपक्ष यशपाल आर्य (Yashpal Arya)ने प्रदेश सरकार पर निशाना साधते हुए कहा कि प्रदेश सरकार जनता से किए गए अपने वादों को भूल गई है. हालात इस कदर हो गए हैं कि प्रदेश में अब 7 से 8 घंटे बिजली कटौती हो रही है जिससे जनता का बुरा हाल है. लेकिन प्रदेश सरकार मौन है. प्रदेश सरकार 10 करोड़ रुपए की लागत से बिजली खरीदने के बावजूद प्रदेश की जनता को बिजली मुहैया नहीं करा पा रही है. प्रदेश सरकार लगाया अनदेखी का आरोप प्रदेश में बिजली के दामों में भी बढ़ोतरी की गई लेकिन उसके बावजूद जनता को बिजली नहीं मिल पा रही है. प्रदेश सरकार पूरी तरह फेल नजर आ रही है. यशपाल आर्य ने कहा कि गर्मी का मौसम है और इन दिनों गढ़वाल और कुमाऊं क्षेत्र में जंगलों में आग लगी हुई है लेकिन प्रदेश सरकार इस ओर कोई ध्यान नहीं दे रही. वन संपदा को लगातार नुकसान होता जा रहा है. सरकार की कोई तैयारी नजर नहीं आ रही है. पर्यावरण का नुकसान हो रहा है लेकिन सरकार के कानों में जूं तक रेंग रही है. मैं सरकार से जवाब चाहता हूं. Uttarakhand News: उत्तराखंड में भूमि की खरीद-बिक्री पर कड़ा कानून लागू होने की संभावना, जानें- क्या है वजह उपचुनाव को लेकर कही ये बात यशपाल आर्य उपचुनाव पर बोलते हुए यशपाल आर्य ने कहा कि कांग्रेस पूरी तरह तैयार है. कांग्रेस इस चुनाव को जीतना चाहती है. हर बूथ पर हर सेक्टर पर कांग्रेस के कार्यकर्ता, कांग्रेस के नेता रहेंगे. पूरी तैयारी के साथ एजेंडे के साथ इस चुनाव को लड़ा जाएगा और कैंडिडेट कौन होगा इसका फैसला हाईकमान से चर्चा के बाद लिया जाएगा. यशपाल आर्य ने कहा कि महंगाई सातवें आसमान पर पहुंची है. इसे भी पढ़ें: Dehradun: पेयजल संकट को लेकर उत्तराखंड के CM पुष्कर सिंह धामी ने की अधिकारियों के साथ बैठक, दिए ये निर्देश",politics
उपचुनाव सीट पर CM धामी ने किए ये 10 बड़े ऐलान,"देहरादून: उत्तराखंड के सीएम पुष्कर सिंह धामी ने कहा कि चंपावत के विकास की वृहद कार्ययोजना तैयार कर चंपावत को भारत के मानचित्र पर लाया जाएगा। गोरखनाथ दरबार में मीडिया से चर्चा में सीएम ने कहा कि डीडीहाट (पिथौरागढ़) मेरी जन्मस्थली है। खटीमा (ऊधमसिंह नगर) कर्मस्थली है तथा अब इन दोनों के बीच सेतु बना चंपावत उनकी कर्म तथा धर्मस्थली बनेगी। सरकार चंपावत समेत सभी पिछड़े क्षेत्रों को भी विकास की मुख्य धारा से जोड़ेगी। सीएम ने कहा कि निजी क्षेत्र के निवेश को बढ़ावा देने के साथ राज्य की वित्तीय हालत को सुधारने के लिए कदम उठाएंगे। सीएम धामी ने कहा कि उत्तराखंड समान नागरिक संहिता लागू करने वाला प्रथम प्रदेश बनेगा। इसके लिए कमेटी गठित की जा रही है। यदि इसमें किसी प्रकार की विधिक अथवा अन्य समस्या आएगी तो भारत सरकार से मार्गदर्शन लेंगे।  इसके साथ ही मुख्यमंत्री ने कहा कि बिजली संकट से निपटने के लिए प्रभावी कदम उठाए जा रहे हैं। शासन एवं ऊर्जा निगम के अफसरों से मांग के अनुरूप बिजली खरीदने को बोला गया है। जंगल की आग को कम करने के लिए भी कठोर उपाय करने का सीएम धामी ने दावा किया। उन्होंने कहा कि NH 74 भूमि मुआवजे के 400 करोड़ रुपये के घोटाले के केस की तहकीकात चल रही है। सरकार भ्रष्टाचार के खिलाफ सख्त कदम उठाएगी। इसके साथ ही सीएम पुष्कर सिंह धामी ने गोरखनाथ दरबार में मत्था टेका तथा मंदिर की परिक्रमा की। दरबार में मुख्यमंत्री के साथ सीएम के लिए अपनी सीट छोड़ने वाले MLA कैलाश गहतोड़ी भी थे। महंत सोनूनाथ ने मुख्यमंत्री धामी को उपचुनाव में जीत का आशीर्वाद दिया। सीएम ने मंच उप तहसील का संचालन आरम्भ कराने, चंपावत में एआरटीओ दफ्तर खोलने समेत 10 ऐलान भी किए। मंदिर परिसर में हुई चौपाल में सीएम धामी ने क्षेत्र के विकास के लिए प्रत्येक स्तर पर काम करने की घोषणा की। पूर्व MLA कैलाश गहतोड़ी ने कहा कि मुख्यमंत्री धामी के इस क्षेत्र से प्रतिनिधि होने से विकास बुलेट ट्रेन की रफ़्तार से होगा। जिलाध्यक्ष दीपक पाठक की अध्यक्षता तथा हरीश भट्ट के संचालन में हुई चौपाल में प्रांतीय संगठन मंत्री अजेय, पूर्व मंत्री स्वामी यतीश्वरानंद ने भी विचार रखे। सीएम ने किए ये 10 ऐलान:- 1- टनकपुर-चंपावत में एक-एक एआरटीओ दफ्तर खोला जाएगा। 2- अमोड़ी में प्राथमिक स्वास्थ्य केंद्र को अनुमति। 3- मंच उप तहसील का संचालन होगा। 4- बनबसा में मिनी स्टेडियम। 5- टनकपुर के राजकीय इंजीनियरिंग कॉलेज को ट्रिपल ई के दर्जे के लिए कार्यवाही होगी। 6- चाय बागान से हिंगलादेवी मंदिर तक रज्जूमार्ग। 7- चंपावत को अखिल भारतीय स्तर पर पर्यटन मानचित्र में लाने के लिए पर्यटन विभाग खास कार्ययोजना तैयार करेगा। 8- सूखीढांग-श्यामलाताल मोटर मार्ग, ठुलीगाड़-भैरव मंदिर मोटर, सूखीढांग-डांडा-मीडार-रीठा साहिब सड़क को प्रदेश सड़क का दर्जा देना। 9- चंपावत गोलू देवता, घोड़ाखाल गोलू देवता और चितई गोलू देवता को मिलाकर एक विशेष गोलज्यू कॉरिडोर बनाया जाएगा। 10- मां पूर्णागिरि मंदिर क्षेत्र और देवीधुरा मंदिर क्षेत्र का प्राथमिकता के आधार पर विकास होगा। पीएम मोदी से गर्मजोशी के साथ मिले ब्रिटिश प्रधानमंत्री बोरिस जॉनसन, बोले- Narendra, My Khaas Dost! 'भाजपा पर तानाशाही का नशा चढ़ चुका है..', जहांगीरपुरी में बुलडोज़र की कार्रवाई पर भड़के ओपी राजभर आज़म खान से मिलने के बाद शिवपाल यादव ने खोले पत्ते, क्या अखिलेश के खिलाफ खड़े होंगे दोनों नेता ?",politics
"पीएम मोदी की खातिरदारी पर बोरिस जॉनसन फिदा, बोले- 'ऐसा लग रहा था मैं सचिन और अमिताभ बच्चन हूं', कोरोना वैक्सीन पर कही ये बात","Highlights भारत की ओर से किए गए स्वागत पर गदगद नजर आए ब्रिटिश पीएम बोरिस जॉनसन। बोरिस जॉनसन ने शुक्रवार को दिल्ली में हैदराबाद हाउस में प्रधानमंत्री नरेंद्र मोदी से मुलाकात की। बोरिस जॉनसन ने कहा कि उन्होंने भी कोरोना से बचने के लिए भारत की वैक्सीन लगवाई। नई दिल्ली: दो दिवसीय दौरे पर पहुंचे ब्रिटेन के पीएम बोरिस जॉनसन ने भारत में अपने स्वागत को लेकर दिल खोलकर तारीफें की। जॉनसन गुरुवार को पहले अहमदाबाद पहुंचे थे। इसके बाद वे शुक्रवार को प्रधानमंत्री नरेंद्र मोदी से दिल्ली में हैदराबाद हाउस में मिले। अहमदाबाद में अपने स्वागत पर जॉनसन ने कहा कि जिस तरह का माहौल दिखा, उससे वे खुद को सचिन तेंदुलकर या अमिताभ बच्चन महसूस कर रहे थे। बोरिस जॉनसन ने ये भी कहा कि उन्हें नहीं लगता कि भारत और ब्रिटेन में इतने अच्छे और करीबी रिश्ते इससे पहले हुए थे जितने आज हैं। 'खुद को सचिन और अमिताभ समझ रहा था' बोरिस जॉनसन ने दोनों देशों के बीच द्विपक्षीय बातचीत के बारे में पत्रकारों से बात की। इस दौरान उन्होंने पीएम नरेंद्र मोदी की जमकर तारीफ की। गुजरात में अपने स्वागत पर जॉनसन ने कहा कि 'ऐसा लग रहा था जैसे कि मैं सचिन और अमिताभ हूं। अहमदाबाद में मेरे पोस्टर चारों तरफ लगे हुए थे मैं अभिभूत था।' बोरिस जॉनसन ने कहा कि दोनों देशों के बीच कई मुद्दों पर बात हुई। उन्होंने कहा कि ब्रिटेन भारत पर केंद्रित मुक्त सामान्य निर्यात लाइसेंस बनाने पर काम कर रहा है, जिससे रक्षा खरीद में कम समय लगेगा। पीएम मोदी से बातचीत के बाद ब्रिटिश पीएम ने कहा, 'आज हम एक नई, विस्तारित रक्षा और सुरक्षा साझेदारी पर सहमत हुए हैं।' मैंने भारत की कोरोना वैक्सीन लगवाई: बोरिस जॉनसन बोरिस जॉनसन ने इस दौरान कहा, मैंने कोरोना से बचने के लिए भारत की वैक्सीन ही अपने बाजुओं पर लगवाई है। भारत का इसके लिए बहुत-बहुत धन्यवाद।'",politics
"राजस्थान की कॉन्ग्रेसी सरकार ने ढाहा 300 साल पुराना हिंदू मंदिर, शिवलिंग को ड्रिल मशीन से उखाड़ा: 100+ परिवार बेघर",राजस्थान के अलवर जिले (Alwar in Rajasthan) के राजगढ़ में वर्षों पुराने हिंदू मंदिर को बुलडोजर से जमींदोज कर दिया गया है। स्थानीय लोग इससे बेहद आहत हैं। अशोक गहलोत सरकार के इस फैसले की वहाँ की जनता आलोचना कर रही है।,politics
चारा घोटाला: झारखंड उच्च न्यायालय ने लालू यादव को डोरंडा कोषागार मामले में जमानत दी,"रांची, 22 अप्रैल (भाषा) झारखंड उच्च न्यायालय ने राजद प्रमुख और बिहार के पूर्व मुख्यमंत्री लालू प्रसाद यादव को डोरंडा कोषागार से गबन से जुड़े चारा घोटाले में शुक्रवार को जमानत दे दी। यह रांची से जुड़ा अंतिम मामला था जिसमें उन्हें जमानत मिली। रांची के चारा घोटाले के पांच मामलों में से सभी में अब लालू को जमानत मिल चुकी है। डोरंडा कोषागार मामले में सीबीआई की विशेष अदालत ने उन्हें 15 फरवरी को दोषी ठहराया था। इसके बाद अब दिल्ली स्थित अखिल भारतीय आयुर्विज्ञान संस्थान (एम्स) में न्यायिक हिरासत में इलाजरत लालू प्रसाद यादव (73) के सोमवार-मंगलवार तक रिहा हो जाने की संभावना है। लालू प्रसाद यादव के अधिवक्ता प्रभात कुमार ने कहा, ''सजा निलंबित करने की हमारी याचिका झारखंड उच्च न्यायालय ने स्वीकार कर ली है। उच्च न्यायालय के आदेश की सूचना निचली अदालत तक मंगलवार तक पहुंचने की संभावना है। इसके बाद हम जमानत मुचलका प्रस्तुत करके रिहाई का आदेश प्राप्त करेंगे।'' लालू प्रसाद के खिलाफ रांची में चारा घोटाले का यह अंतिम मामला था और अब उनके खिलाफ पटना में ही चारा घोटाले के मामले विचाराधीन रह गये हैं। सीबीआई अदालत ने चारा घोटाला मामले में लालू प्रसाद को 21 फरवरी को पांच साल कैद और 60 लाख रुपये जुर्माने की सजा सुनाई थी। प्रसाद ने घोटाले की अवधि के दौरान अविभाजित बिहार का वित्त विभाग संभाला था, जिस समय वह मुख्यमंत्री थे। झारखंड उच्च न्यायालय में न्यायमूर्ति अपरेश कुमार सिंह की पीठ ने डोरंडा कोषागार से 139 करोड़ और 35 लाख रुपये की अवैध निकासी के चारा घोटाले के मामले में अभियुक्त लालू प्रसाद यादव की जमानत याचिका पर शुक्रवार को सुनवाई की। झारखंड उच्च न्यायालय ने बहस पूरी होने के बाद लालू प्रसाद यादव की जमानत याचिका सिर्फ इस शर्त के साथ मंजूर कर ली कि उन्हें विशेष सीबीआई अदालत द्वारा दिये गये 10 लाख रुपये के आर्थिक दंड की राशि अदालत में जमा करानी होगी। इससे पहले बुधवार को इस मामले में केन्द्रीय जांच ब्यूरो (सीबीआई) ने अपना जवाब दाखिल करते हुए कहा था कि लालू प्रसाद यादव ने चारा घोटाले के डोरंडा कोषागार मामले में तय पांच वर्ष की सजा की आधी अवधि अब तक न्यायिक हिरासत में पूरी नहीं की है, लिहाजा उन्हें इस मामले में जमानत नहीं दी जानी चाहिए। जबकि लालू प्रसाद यादव के वकील सर्वोच्च न्यायालय के वरिष्ठ अधिवक्ता कपिल सिब्बल ने शुक्रवार को अदालत में ऑनलाइन पेश होते हुए दोहराया कि लालू प्रसाद यादव ने चारा घोटाले के सभी मामलों में कुल चालीस माह से अधिक की न्यायिक हिरासत की अवधि पूरी कर ली है, जिसे देखते हुए उन्हें तत्काल जमानत दी जानी चाहिए। इस मामले से जुड़े सभी पक्षों को सुनने के बाद अदालत ने लालू यादव को रांची के चारा घोटाले के इस अंतिम मामले में भी ज़मानत दे दी। अदालत ने कहा कि लालू प्रसाद यादव ने लगभग 40 महीने जेल में गुजारे हैं, जो इस मामले में उन्हें दी गयी पांच वर्ष की कैद की सजा की आधी सजा अर्थात 30 महीने से अधिक है। लालू यादव का फिलहाल दिल्ली स्थित एम्स में न्यायिक हिरासत में इलाज चल रहा है। इससे पूर्व चारा घोटाले में जमानत याचिका पर लालू की ओर से सर्वोच्च अदालत के अधिवक्ता कपिल सिब्बल की बहस आठ अप्रैल को ही पूरी हो गई थी, जिसके बाद मामले में अपना जवाब देने के लिए सीबीआई ने समय मांगा था। अदालत ने आगे की सुनवाई के लिए 22 अप्रैल की तिथि निर्धारित की थी। सिब्बल ने दिल्ली से ऑनलाइन बहस की और दावा किया कि सजा की आधी अवधि पूरा कर लेने के नियम को देखते हुए लालू यादव को जमानत दी जानी चाहिए। सीबीआई की ओर से केन्द्र सरकार के अतिरिक्त महाधिवक्ता प्रशांत पल्लव ने लालू के दावों का विरोध किया। प्रशांत ने कहा कि डोरंडा मामले में लालू यादव ने अब तक निर्धारित कम से कम 30 माह की अवधि न्यायिक हिरासत में पूरी नहीं की है, अतः उन्हें जमानत नहीं दी जा सकती है। भाषा, इन्दु संतोष संतोष संतोष संतोष यह खबर ‘भाषा’ न्यूज़ एजेंसी से ‘ऑटो-फीड’ द्वारा ली गई है. इसके कंटेंट के लिए दिप्रिंट जिम्मेदार नहीं है.",politics
"यूपी योगी-सरकार,ग्राम पंचायतों में बनाएगी स्टेडियम और जिम","लखनऊ: योगी आदित्यनाथ सरकार ने राज्य भर में 100 ग्राम पंचायतों में खेल मैदान और व्यायामशालाओं के निर्माण की योजना शुरू कर दी है, जिससे उत्तर प्रदेश देश भर में इच्छुक एथलीटों के लिए एक ड्रीमलैंड बन गया है।  योगी सरकार ने अपनी दूसरी पारी में खेल प्रतिभाओं को निखारने और छोटे गांवों और जिलों के खिलाड़ियों की प्रतिभा को निखारने के लिए सभी खिलाड़ियों को खेल सुविधाएं प्रदान करने को प्राथमिकता दी है। एक सरकारी प्रवक्ता ने कहा, उत्तर प्रदेश सरकार का ध्यान ज्यादातर 'खोब-खेलो-खुब-बढ़ो' मिशन के हिस्से के रूप में गांवों से बाहर आने वाले खिलाड़ियों पर है। सरकार गारंटी दे रही है कि देश को सम्मान दिलाने की क्षमता रखने वाले खिलाड़ियों को किसी भी संसाधन तक पहुंच से वंचित नहीं किया जाता है। मनरेगा योजना के तहत युवा कल्याण विभाग ग्राम पंचायत स्तर पर गांव-गांव में खेल मैदान और ओपन जिम की व्यवस्था कर रहा है। इसके अलावा, राज्य सरकार राज्य के अंदर खेल प्रतिभाओं को विकसित करने और खेल प्रतिस्पर्धा को बढ़ाने के लिए काम कर रही है। राज्य सरकार उत्तर प्रदेश को देश में एक अग्रणी खेल राज्य के रूप में स्थापित करना चाहती है। इसके खेल की लागत 1,000 रुपये से बढ़ाकर 2,500 रुपये कर दी गई है। जो खिलाड़ी अपने घर ओलंपिक पदक लाते हैं, उन्हें कई उपहार भी मिले हैं। प्रशिक्षण प्रदान करने के लिए, विशेष कोचों को काम पर रखा गया है। छात्रावासों में खिलाड़ियों के ठहरने को और अधिक आरामदायक बनाने के साथ-साथ, तेजी से नए स्टेडियम बनाए जा रहे हैं। गौरतलब है कि योगी सरकार ने अपने पिछले कार्यकाल के दौरान 19 जिलों में 16 खेलों के प्रशिक्षण के लिए 44 से अधिक छात्रावासों की स्थापना की थी। 'धोनी है तो मुमकिन है..', माही ने फिर दिखा दिया, उन्हें क्यों कहा जाता है 'बेस्ट फिनिशर' मोदी, जॉनसन ने भारत-ब्रिटेन के संबंधों को और मजबूत करने के लिए बातचीत की कीड़े मारने की दवाई खाकर बेहोश हुए 2 दर्जन से ज्यादा बच्चे, स्कूल में मचा हड़कंप",politics
"कांग्रेस को तगड़ा झटका! राम भक्त बन गए हार्दिक पटेल, बांटेंगे 4 हजार भगवत गीता","गुजरात विधानसभा चुनाव से ठीक पहले कांग्रेस को जोरदार झटका लगा है। पाटीदार आंदोलन से राजनीति में आए गुजरात कांग्रेस के कार्यकारी अध्यक्ष हार्दिक पटेल ने प्रदेश कांग्रेस नेतृत्व पर सवाल खड़े करते हुए बागी तेवर अपना लिए हैं। हार्दिक ने खुद को राम भक्त बताया और कहा कि हिंदू होने पर हमें गर्व है, लेकिन बीजेपी में जाने पर अभी अपने पत्ते नहीं खोले हैं। यह भी पढ़ें : SKDC 2 मई से करेगा पहले विलेज ओपन वॉलीबॉल टूर्नामेंट का आगाज, मिलेगा इतना बड़ा पुरस्कार हार्दिक ने प्रदेश नेतृत्व को लेकर अपनी बात कांग्रेस हाईकमान के सामने रख दी है। उन्होंने दिल्ली में कांग्रेस के संगठन महासचिव केसी वेणुगोपाल से मिलकर अपनी बात रखी है। उन्होंने कहा कि मुझे कांग्रेस के प्रदेश नेतृत्व से दिक्कत है। वे नहीं चाहते कि कोई काम करे और अगर कोई काम करेगा तो उसे करने नहीं देते हैं। इसी के चलते गुजरात में विपक्ष के रूप में लोगों की हम आवाज नहीं उठा पा रहे हैं। गुजरात कांग्रेस में वरिष्ठ नेतृत्व ने भी हार्दिक पटेल को सार्वजनिक रूप से न बोलने और व्यक्तिगत रूप से आंतरिक मामले पर चर्चा करने के लिए चेतावनी दी थी। इसके बावजूद हार्दिक पटेल लगातार प्रदेश नेतृत्व को लेकर बयान दे रहे हैं। ऐसे में साफ है कि गुजरात विधानसभा चुनाव से पहले कांग्रेस में वर्चस्व की जंग तेज हो गई है, जो पार्टी के लिए संकट खड़ा कर सकता है। पटेल ने कहा है कि विपक्ष को लोगों के मुद्दों को लेकर सरकार के खिलाफ लड़ना और संघर्ष करना होगा। अगर हम ऐसा करने में असमर्थ हैं, तो लोग दूसरा विकल्प तलाशेंगे। उन्होंने कहा कि गुजरात में बीजेपी मजबूत है, क्योंकि उनके पास नेतृत्व और समय रहते ही सही निर्णय लेते हैं। हालांकि, हार्दिक ने कहा कि मेरी बीजेपी में शामिल होने की कोई योजना नहीं है, यह मेरे दिमाग में भी नहीं है। उन्होंने कहा कि दुश्मन की ताकात को स्वीकर करना चाहिए। वे शक्तिशाली हैं और दुश्मनों को कभी भी कमजोर नहीं आंकना चाहिए। यह भी पढ़ें : सिर्फ इतने से रुपए में करें अरुणाचल की खूबसूरत जगहों की यात्रा, IRCTC दे रही ऑफर गुजरात कांग्रेस से नाराज से चलते हार्दिक पटेल ने कहा कि हम भगवान राम को मानते हैं। हार्दिक पटेल ने अपने पिता के मृत्यु संस्कार पर चार हजार भगवत गीता बांटने की बात कही। साथ कही कि हम हिंदू धर्म से हैं और हमें हिंदू होने पर बहुत गर्व है।",politics
"Lalu Yadav Bail : बोचंहा में जीत के बाद अब लालू को जमानत, बढ़ जाएगी इफ्तार पार्टी की रौनक, जानिए कब बाहर आएंगे RJD सुप्रीमो ?",स्कूटर पर भैंस ढोने वाले चारा घोटाला ( Fodder Scam ) के सबसे चर्चित डोरंडा कोषागार मामले में आरजेडी सुप्रीमो लालू प्रसाद (Lalu prasad ) को जमानत मिल गई है. लालू प्रसाद को जमानत मिलने के बाद शुक्रवार शाम राबड़ी देवी के आवास 10 सर्कुलर रोड पर आयोजित इफ्तार पार्टी की रौनक अब बढ़ जाएगी. हालांकि लालू प्रसाद को जेल की निगरानी से निकलने में कुछ वक्त लग सकता है लेकिन उन्हें जमानत मिलने की खबर सामने आने के बाद इफ्तार पार्टी का माहौल खास रहने की उम्मीद है. RJD और लालू परिवार के लिए पिछला एक सप्ताह कई मायनों में अच्छा रहा है. पहले बिहार विधानसभा के बोचहां सीट पर हुए उपचुनाव में आरजेडी प्रत्याशी को जीत मिली और अब लालू प्रसाद को जमानत मिल गई है. इधर तेजप्रताप यादव भी पार्टी और परिवार के खिलाफ बयानबाजी नहीं कर रहे हैं. शुक्रवार को झारखंड हाईकोर्ट में लालू प्रसाद की जमानत याचिका पर सुनवाई हुई. सुनवाई के दौरान दोनों पक्षों ने अपनी दलील दी. सीबीआई ने आरजेडी सुप्रीमो की जमानत का विरोध किया और कहा कि लालू प्रसाद ने अभी आधी सजा नहीं काटी है. सीबीआई ने जमानत का किया विरोध सीबीआई ने कोर्ट को बताया कि लालू प्रसाद को इस मामले में रिमांड पर नहीं लिया गया था. इसलिए दूसरे मामले की सजा में इसे शामिल नहीं किया जाय. कोर्ट ने सीबीआई की दलील को नहीं माना और कहा कि लालू प्रसाद यादव लगभग 40 महीने जेल में सजा काट चुके हैं. जो आधी सजा 30 महीने से ज्यादा है. इसके बाद उन्हें जमानत मिल गई है. बाहर आने में लग सकता है समय लालू प्रसाद को जेल से आने में अभी वक्त लगेगा. लालू प्रसाद के वकील के अनुसार लालू प्रसाद दिल्ली एम्स में अपना इलाज करा रहे हैं. वहां वह जेल कस्टडी में है. अब जमानत मिलने के बाद जमानत की पूरी प्रक्रिया होने तक उन्हें बाहर आने के लिए इंतजार करना होगा. लालू यादव के वकील प्रभात कुमार ने कहा है कि कोर्ट की तरफ से जमानत पर दिया गया आदेश जेल प्रशासन के पास भेजा जाएगा. इसके बाद जेल प्रशासन इसे एम्स प्रबंधन के पास भेजेगी. यह प्रक्रिया पूरी होने के बाद वह जेल से बाहर आ सकते हैं. डॉक्टर तय करेंगे मिलेगी छुट्टी या नहीं हालांकि यह लालू प्रसाद के डॉक्टरों के ऊपर निर्भर करेगा कि उन्हें अस्पताल से फिलहाल छुट्टी मिलेगी या नहीं. अगर पूरी प्रक्रिया हो जाती है और डॉक्टर उन्हें छुट्टी देत हैं लालू प्रसाद के बाहर आने में दो से तीन दिन का वक्त लग सकता है और वह सोमवार या मंगलवार तक जेल की निगरानी से बाहर आ जाएं,politics
"इंदौर से हुआ युवा कांग्रेस के 'यंग इंडिया के बोल सीजन-2' का आगाज, ऐसा है पूरा अभियान","इंदौर, 22 अप्रैल: कांग्रेस इन दिनों युवा कांग्रेस के जरिए देश के युवाओं को अपने साथ जोड़ रही है. इस बीच भारतीय युवा कांग्रेस की ओर से यंग इंडिया के बोल सीजन 2 की लॉन्चिंग इंदौर से की गई, जहां से इस भाषण प्रतियोगिता के अभियान का आगाज किया गया. इस दौरान युवा कांग्रेस पदाधिकारियों द्वारा प्रेस वार्ता का आयोजन किया गया, जिसमें युवा कांग्रेस की राष्ट्रीय प्रवक्ता पराग शर्मा समेत तमाम पदाधिकारी और कार्यकर्ता मौजूद रहे. युवा कांग्रेस के इस अभियान के पहले सीजन को भी अच्छा प्रतिसाद मिला था, जिससे राष्ट्रीय स्तर के प्रवक्ता कांग्रेस को प्राप्त हुए थे. पदाधिकारियों ने ली प्रेस वार्ता युवा कांग्रेस के यंग इंडिया के बोल सीजन 2 की भाषण प्रतियोगिता को लेकर आयोजित प्रेस वार्ता में पदाधिकारियों ने बताया कि सीजन वन से कई कार्यकर्ताओं को प्रदेश में नई जिम्मेदारी दी गई है. इस बीच कांग्रेस के वरिष्ठ नेताओं की सोच को जन-जन तक पहुंचाने के उद्देश्य से यंग इंडिया के बोल सीजन 2 लॉन्च किया गया है. इसके माध्यम से ऐसे साथियों को आगे लाया जाएगा, जो अपनी बात प्रखरता से जनता के सामने रखेंगे. 18 से 35 वर्ष के युवाओं को मिलेगा मौका युवा कांग्रेस के इस अभियान के जरिए 18 से 35 वर्ष के युवाओं और युवतियों को मौका मिलेगा, जिससे वह इस प्रतियोगिता में शामिल होकर प्रदेश के ज्वलंत मुद्दों को उठाएंगे. साथ ही वर्तमान राजनीति पर अपने विचार रखेंगे. इस अभियान को सफल बनाने में युवा कांग्रेस के प्रदेश अध्यक्ष डॉ. विक्रांत भूरिया और उनकी टीम भी अहम जिम्मेदारी निभाएगी. मिशन 2023 की तैयारियों में जुटी युवा कांग्रेस युवा कांग्रेस ने प्रदेश भर में मिशन 2023 की तैयारियां शुरू कर दी है. इसी के मद्देनजर युवा कांग्रेस की ओर से अलग-अलग अभियान प्रदेश में चलाए जा रहे हैं. इन अभियानों के जरिए प्रदेशभर के युवाओं को कांग्रेस से जोड़ा जा रहा है, तो वहीं सरकार की गलत नीतियों के विरोध में युवा किस तरह से अपनी आवाज बुलंद कर सके इसका भी ध्यान रखा जा रहा है. शिवराज सरकार ने जनता को दी बड़ी राहत, ग्रामीणों को सौंपे गए बिजली बिल माफी के प्रमाण पत्र source: oneindia.com",politics
"लालू को बेल: बोले बीजेपी प्रवक्ता-' जेल के अंदर रहें या बाहर.. नहीं पड़ेगा कोई फर्क, फ्यूज बल्ब हैं लालू यादव '","लालू को चारा घोटाला मामले पर जमानत (Lalu Prasad Yadav Got Bail In Fodder Scam) मिलने पर बीजेपी ने प्रतिक्रिया दी है. बीजेपी प्रवक्ता अजफर शम्सी ने कहा कि ये कोर्ट का प्रोसेस है. बेल और जेल ये लालू के साथ लगा है. उनके बाहर निकलने से या अंदर जाने से कोई फर्क पड़ने वाला नहीं है. लालू अब फ्यूज बल्ब हैं जनता ने उन्हें रिजेक्ट कर दिया है. पटना: चारा घोटाले में सजायाफ्ता बिहार के पूर्व मुख्यमंत्री लालू प्रसाद यादव (Lalu Prasad Yadav) को झारखंड हाईकोर्ट ने जमानत (Jharkhand High Court Grants Bail To Lalu) मिलने के बाद राजनीतिक प्रतिक्रियाओं का दौर शुरू हो गया है. बीजेपी प्रवक्ता अजफर शम्सी (BJP Spokesperson Ajfar Samsi) ने कहा है कि लालू यादव को बेल मिला है और यह कोर्ट का प्रक्रिया है. चारा घोराले के मामले में लालू अभियुक्त हैं तो बेल मिलना जेल जाना ये प्रक्रिया ऐसे ही चलती रहती है. इससे बिहार के राजनीति में कोई प्रभाव नहीं पड़ेगा. पढ़ें- जेल से बाहर आएंगे लालू यादव, चारा घोटाले के पांचवें मामले में भी मिली जमानत लालू को बेल पर बीजेपी की प्रतिक्रिया: बीजेपी प्रवक्ता ने कहा कि जो लोग ये ख्याल पाल रखे हैं कि लालू यादव आये हैं तो एनडीए सरकार पर कोई फर्क पड़ेगा, ऐसा कुछ नहीं है. बिहार की जनता जानती है कि कौन सी पार्टी उनके लिए काम की है. उन्होंने कहा कि लालू यादव अब बिहार के राजनीति में एक फ्यूज बल्ब के समान है. उनके जेल जाने या बाहर आने से कोई फर्क नहीं पड़ता है. जनता जानती है कि परिवारवाद और भ्रष्टाचार की इनकी पार्टी है.राजनीति का अपराधीकरण लालू ने किया, अपराध का राजनीतिकरण किया. यही इनका वर्किंग कल्चर रहा. लालू के बाहर निकलने से या अंदर जाने से कोई असर पड़ने वाला नहीं है. अब बिहार की आवाम विकास चाहती है. ""जो लोग मुगालते में है वो ऐसे ही रहें. दिल को बहलाने का गालिब ख्याल अच्छा है. बिहार की जनता ने एनडीए गठबंधन को बिहार चलाने के लिए चुना है और मुख्यमंत्री नीतीश कुमार के नेतृत्व में बिहार आगे बढ़ रहा है और आगे बढ़ता रहेगा. लालू बिहार की राजनीति में एक फ्यूज बल्ब हैं."" -अजफर शम्सी, बीजेपी प्रवक्ता लालू यादव को बड़ी राहत: रांची सीबीआई की विशेष अदालत (CBI Special Court Ranchi) के आदेश के खिलाफ लालू प्रसाद यादव ने झारखंड उच्च न्यायालय में 24 फरवरी को अपील दाखिल की थी. हाईकोर्ट की जिस बेंच में लालू यादव का मामला सूचीबद्ध था, वह बेंच 1 अप्रैल को नहीं बैठी. इसके बाद सुनवाई 8 अप्रैल को हुई. सुनवाई के दौरान सीबीआई ने काउंटर एफिडेविट फाइल करने के लिए अदालत से वक्त मांगा. अदालत ने सीबीआई के आग्रह को स्वीकार करते हुए 22 अप्रैल यानी शुक्रवार को सुनवाई की तारीख मुकर्रर की थी. फिलहाल लालू प्रसाद यादव न्यायिक हिरासत में हैं. बीमारियों के चलते नई दिल्ली स्थित एम्स में उनका इलाज चल रहा है. सीबीआई ने जमानत का किया विरोध: सीबीआई ने जमानत देने का कड़ा विरोध किया था. कोर्ट में दायर शपथपत्र में सीबीआई ने कहा था कि डोरंडा कोषागार से अवैध निकासी से जुड़े मामले में लालू की आधी सजा अभी पूरी नहीं हुई है. ऐसे में उन्हें जमानत नहीं दी जानी चाहिए. सीबीआई ने 1996 में अलग-अलग कोषागारों से गलत ढंग से अलग-अलग राशियों की निकासी को लेकर 53 मुकदमे दर्ज किए थे. इनमें से डोरंडा कोषागार का मामला सबसे बड़ा था।इसमें सर्वाधिक 170 आरोपी शामिल थे। 55 आरोपियों की मौत हो चुकी है. चार मामलों में पहले ही मिल चुकी है राहत : लालू प्रसाद यादव को अब तक कुल 4 मामलों में सजा हुई है और अब सभी मामलों में उन्हें जमानत मिल गई है. इसके बाद उनके जेल से निकलने की राह प्रशस्त हो गई है. सीबीआई ने इस मामले में काउंटर एफिडेविट फाइल कर कहा था कि लालू प्रसाद ने सजा की आधी अवधि पूरी नहीं की है. अदालत ने सीबीआई की दलील को खारिज कर दिया. बता दें कि रांची स्थित सीबीआई कोर्ट ने बीते 21 फरवरी को रांची के डोरंडा कोषागार से 139 करोड़ की अवैध निकासी के मामले में लालू प्रसाद को दोषी करार देते हुए पांच साल की सजा सुनाई थी. पढ़ें- Fodder Scam Case: लालू यादव को डोरंडा केस में भी मिली जमानत, रिहाई का रास्ता साफ विश्वसनीय खबरों के लिए डाउनलोड करें",politics
"कोर्ट का आदेश, RSS नेता राहुल गांधी को देंगे 1 हजार रुपए का जुर्माना, जानें पूरा मामला?","मुंबई, 22 अप्रैल: महाराष्ट्र के भिवंडी में प्रथम श्रेणी के न्यायिक मजिस्ट्रेट की अदालत ने राष्ट्रीय स्वयंसेवक संघ (RSS) के नेता राजेश कुंटे को मानहानि के एक मामले में कांग्रेस नेता राहुल गांधी को 1,000 रुपए का जुर्माना भरने का आदेश दिया है। अदालत ने पहले 500 रुपए का जुर्माना लगाया था, जिसका कुंटे ने अभी तक भुगतान नहीं किया है। कोर्ट ने गुरुवार को शिकायतकर्ता को राहुल गांधी के खिलाफ दायर मानहानि मामले में केस स्थगन की मांग के लिए 1000 रुपए का भुगतान करने का आदेश दिया है। न्यायिक मजिस्ट्रेट प्रथम श्रेणी (जेएमएफसी) जेवी पालीवाल ने आरएसएस नेता राजेश कुंटे को यह राशि राहुल गांधी को भुगतान करने का आदेश दिया है। दरअसल, कुंटे ने स्थगन की मांग करते हुए एक आवेदन दिया था, जिसे अदालत ने खारिज कर दिया। साथ ही आरएसएस नेता पर 1000 रुपये का जुर्माना लगाया। इधर, राहुल गांधी के वकील नारायण अय्यर ने मामले पर बताया कि कोर्ट ने सुनवाई की अगली तारीख 10 मई तय की है, जब शिकायतकर्ता से इस मामले में पूछताछ की जाएगी। दरअसल, राहुल गांधी ने साल 2014 में अपने एक भाषण में महात्मा गांधी की हत्या के लिए आरएसएस को जिम्मेदार ठहराया था, जिसके बाद भिवंडी अदालत में मानहानि का मुकदमा दायर किया गया था। अदालत ने 2018 में राहुल गांधी के खिलाफ आरोप तय किए थे, जिस पर राहुल गांधी मजिस्ट्रेट अदालत के सामने पेश हुए थे और खुद को बेकसूर बताया था। कैसे काम करेंगे प्रशांत किशोर, क्या सोनिया-राहुल 'राजा' वाले मिजाज से मुक्त हो पाएंगे ? गौरतलब है कि आरएसएस कार्यकर्ता ने साल 2014 में ठाणे के भिवंडी बस्ती में राहुल गांधी की रैली के दौरान महात्मा गांधी की हत्या के बयान के खिलाफ मामला दर्ज कराया था। कुंटे ने दावा किया था कि इस बयान से आरएसएस की छवि को ठेस पहुंची है। source: oneindia.com",politics
"कांग्रेस में फिर होगी टूट! कई विधायक भाजपा के संपर्क में, मंत्री भूपेंद्र सिंह ने किया बड़ा दावा","भोपाल: मध्यप्रदेश सरकार में मंत्री भूपेंद्र सिंह ने एक ऐसी बात कही है जिससे प्रदेश कांग्रेस की चिंताएं बहुत ज्यादा बढ़ सकती हैं. शिवराज सरकार के सीनियर मंत्री भूपेंद्र सिंह ने दावा किया है कि कई कांग्रेस विधायक और नेता भाजपा में आने को तैयार हैं. गौरतलब है कि राजनीतिक उठा पटक के माहिर खिलाड़ी माने जाने वाले अमित शाह की एमपी में लेंडिंग से ही कांग्रेस की खतरे की घण्टी बज गई है. अमित शाह के भोपाल दौरे पर कमलनाथ ने कही ये बात, बोले- जनता हो गई है समझदार 'कांग्रेस में कोई भी नेता नहीं रहना चाहता' मध्‍यप्रदेश सरकार के बड़े चेहरे नगरीय प्रशासन मंत्री भूपेंद्र सिंह ने ज़ी मध्यप्रदेश-छत्तीसगढ़ से बातचीत करते हुए कहा कि कांग्रेस में अब कोई भी नेता नहीं रहना चाहता. कमलनाथ पर अब कांग्रेस के विधायकों और नेताओं को भरोसा नहीं हैं. कांग्रेस के नेता और विधायक भाजपा में आना चाहते हैं. जिस दिन भाजपा चाहे वो पार्टी में आ जाएंगे. प्रदेश कांग्रेस पर हमलावार होते हुए भूपेंद्र सिंह ने कहा कि लोग अब कांग्रेस छोड़ना चाहते हैं. कांग्रेस के नेता अब भाजपा से चुनाव लड़ना चाहते हैं, कांग्रेसियों को कांग्रेस में अपना भविष्य नहीं दिख रहा है. बता दें कि अगर ऐसा हुआ तो विधायकों की टूट से कमलनाथ के नेतृत्‍व वाली प्रदेश कांग्रेस को एक बड़ा झटका लग सकता है. मंत्री भूपेंद्र सिंह के दावे से कांग्रेस को चिंता तो जरूर होगी क्योंकि इससे पहले 2020 में ज्योतिरादित्य सिंधिया और कई विधायकों के कांग्रेस छोड़ भारतीय जनता पार्टी में शामिल होने से तत्‍कालीन कमलनाथ सरकार गिर गई थी और अब पार्टी पूरी कोशिश करेगी कि दोबारा ऐसा ना हो. 'जनजातीय वर्ग भाजपा के साथ नजर आएगा' केंद्रीय गृह मंत्री अमित शाह के मध्यप्रदेश दौरे पर भूपेंद्र सिंह ने कहा कि इससे पार्टी को मजबूती मिलेगी. 2018 में कमलनाथ ने जनजातीय वर्ग को गुमराह किया था. 2023 में एक बार फिर से जनजातीय वर्ग भाजपा के साथ नजर आएगा. उपचुनाव में भी यह साफ जाहिर हो चुका है कि कमलनाथ ने 2018 में छलावा किया था. शिवराज सरकार के कार्य गिनाते हुए उन्‍होंने कहा कि भाजपा जनजातीय वर्ग के लिए पैसा एक्ट लाई. वहीं कांग्रेस सरकार पर वार करते हुए उन्‍होंने कहा कि‍ 15 माह में कमलनाथ ने जनजातीय वर्ग को सिर्फ ठगा.",politics
"पश्चिम बंगाल में कैसे बचेगी बीजेपी, नेताओं में सिर फुटव्वल, प्रदेश नेतृत्व पर उठ रहे हैं सवाल ?","कोलकाता, 22 अप्रैल: पश्चिम बंगाल में 2019 के लोकसभा चुनाव में 42 में से 18 सीटें जीतकर बीजेपी ने राजनीतिक पंडितों को चौंका दिया था। इसके चलते पिछले साल विधानसभा चुनाव में पार्टी लगभग मान कर बैठी थी कि ममता बनर्जी के शासन (बीजेपी के शब्दों में कुशासन) को उखाड़ फेंकेगी। लेकिन, टीएमसी ने अपना प्रदर्शन ना केवल और बेहतर कर लिया, बल्कि भाजपा से तृणमूल में वापस लौटने वाले नेताओं की लाइन लग गई। हाल में दो उपचुनाव हुए हैं और भाजपा की तो लगभग मिट्टी ही पलीद हो चुकी है। ऐसे में पार्टी की आंतरिक गुटबाजी सतह पर आ चुकी है। प्रदेश नेतृत्व पर अनुभवहीनता के आरोप लग रहे हैं। दिल्ली को संदेश दिया जा रहा है कि संभाल लो सरकार, नहीं तो केरल जैसी स्थिति के लिए हो जाओ तैयार। पश्चिम बंगाल में पिछले साल विधानसभा चुनावों में जिस तरह से भारतीय जनता पार्टी का सत्ता में आने का सपना चकनाचूर हुआ था, उससे पार्टी नेताओं का सिर्फ हौसला कमजोर पड़ा था। लेकिन, हाल में बालीगंज विधानसभा और आसनसोल लोकसभा उपचुनाव में जो शिकस्त मिली है, उससे तो लगता है कि नेताओं का हौसला पूरी तरह से टूटता जा रहा है। खुद को अनुशासित पार्टी बताने वाले दल में अब सीधे प्रदेश नेतृत्व की क्षमता पर सवाल उठाए जा रहे हैं। केंद्रीय नेतृत्व तक नेता दो टूक अपनी बात पहुंचा रहे हैं कि यदि जल्दी नहीं संभाला तो केरल से भी बुरा हाल होगा। भाजपा के लाखों कार्यकर्ताओं के लिए यह चिंता की बात जरूर है। क्योंकि, सवाल है कि ऐसे आधे-अधूरे मन से पार्टी टीएमसी और ममता बनर्जी का बंगाल में मुकाबला कैसे कर पाएगी। पार्टी सांसद सौमित्र खान और राष्ट्रीय सचिव अनुपम हाजरा के बाद बीजेपी के राष्ट्रीय उपाध्यक्ष दिलीप घोष ने भी खुलकर प्रदेश नेतृत्व पर सवाल उठा दिए हैं और उनकी यह कहकर आलोचना की है कि पुराने नेताओं के योगदान को नजरअंदाज किया जा रहा है। दिलीप घोष पार्टी के उन नेताओं में से हैं, जिन्होंने प्रदेश में संगठन को खड़ा किया है। पार्टी के पूर्व प्रदेश अध्यक्ष ने मौजूदा प्रदेश अध्यक्ष सुकांता मजूमदार को न केवल 'अनुभवहीन', बल्कि पार्टी पॉलिटिक्स के लिए नया भी बताया है। उन्होंने कहा, 'सुकांता मजूमदार अकेले (पार्टी में नए) नहीं हैं। उन्होंने अभी-अभी चार्ज लिया है। उनके पास अनुभव नहीं है। समर्पित और योग्य नेताओं के दम पर पार्टी ने इतने वर्षों तक संघर्ष किया है। उन्होंने पार्टी को बढ़ाने में मदद की है, जमीन पर संघर्ष किया है, कई आंदोलनों की अगुवाई की है और लोगों के साथ खड़े रहे हैं और उनका भरोसा जीता है। ऐसे नेताओं को सम्मान और महत्त्व देना चाहिए। समय-समय पर नेतृत्व में बदलाव होते रहेंगे। लेकिन,किसी योग्य सदस्य को पार्टी से कोई नहीं हटा सकता। पार्टी उनके योगदान को नजरअंदाज नहीं कर सकती। ' पिछले साल सितंबर में ही मजूमदार को प्रदेश अध्यक्ष बनाया गया है और घोष को राष्ट्रीय उपाध्यक्ष की जिम्मेदारी मिली है। दिसंबर से पार्टी की नई प्रदेश समिति से कई नेताओं को हटाया गया है, जिनमें से कई पुराने भी हैं। उसके बाद से पुराने नेताओं ने मजूमदार और पार्टी के नवनियुक्त प्रदेश के संगठन महामंत्री (महासचिव-संगठन) अमितवा चक्रबर्ती के खिलाफ भी मोर्चा खोल रखा है। प्रदेश भाजपा नेता पहले से गुटबाजी में शामिल थे,और जब उपचुनाव में पार्टी की करारी हार हुई है, तो प्रदेश नेतृत्व के खिलाफ नाराजगी खुलकर सामने आ रही है। सौमित्र खान और अनुपम हाजरा तो पहले से ही प्रदेश नेतृत्व के खिलाफ झंडा बुलंद किए हुए हैं। प्रदेश उपाध्यक्ष खान ने तो पश्चिम बंगाल में बीजेपी को बचाने के लिए गृहमंत्री अमित शाह और पार्टी के राष्ट्रीय अध्यक्ष जेपी नड्डा तक से दखल देने की मांग कर चुके हैं। उन्होंने कहा था, अगर फौरन कदम नहीं उठाए गए, तो 'बहुत ज्यादा नुकसान' होगा और प्रदेश में पार्टी की स्थिति 'केरल से भी बुरी हो सकती है।' उन्होंने कहा था, 'हमें दिशानिर्देश चाहिए, क्योंकि हम दिशाहीन हो चुके हैं। कुछ चीजें ऐसी हैं, जो दिल्ली से ही हो सकता है। अगर हमें दिल्ली से समय पर मदद मिल जाए तो टीएमसी कुछ नहीं कर पाएगी। अगर हम समाधान तलाश लेते हैं तो टीएमसी हमें हतोत्साहित नहीं कर सकेगी।' उन्होंने साफ कहा था इस समय प्रदेश इकाई में सिर्फ सुवेंदु अधिकारी ही, 'अच्छे नेता हैं।' संगठन महामंत्री चक्रबर्ती के बारे में उन्होंने कहा था, 'उन्होंने बंगाल में राजनीति नहीं की है।' इसे भी सिद्धू बोले- डंके की चोट पर कहूंगा, कांग्रेस पंजाब में 5 साल के माफिया राज की वजह से हारी वैसे दिल्ली में भाजपा सूत्रों कहा कहना है कि यह सब आने वाले महीनों में संगठन में होने वाले बदलाव से पहले की तैयारी है। जुलाई से नवंबर-दिसंबर तक ब्लॉक स्तर से लेकर प्रांत स्तर तक संगठन में फेरबदल होने वाले हैं और फिर नए राष्ट्रीय अध्यक्ष भी मिलने वाले हैं। उसी से पहले प्रदेश के नेता अपनी-अपनी लामबंदी करने में जुटे हैं। लेकिन, सवाल है कि बीजेपी के लिए पश्चिम बंगाल सबसे चुनौतीपूर्ण राज्यों में से है। ऐसे में नेताओं के बीच इस तरह के सिर फुटव्वल का फायदा, आखिरकार विरोधियों को ही मिलेगा। खासकर 2024 के लोकसभा चुनाव के लिए यह बहुत अहम है, जहां 2019 में 18 सीटें मिली थीं। उनमें से आसनसोल की तो बत्ती उपचुनाव में ही गुम हो चुकी है। source: oneindia.com",politics
उत्तराखंड में सीएम धामी के लिए सीट छोड़ने वाले कैलाश गहतोड़ी को मिल सकता है राज्यसभा या कैबिनेट मंत्री के दर्जे का इनाम,उत्तराखंड (Uttarakhand) के मुख्यमंत्री पुष्कर सिंह धामी के लिए विधानसभा सीट छोड़ने पर चम्पावत के पूर्व विधायक कैलाश गहतोडी को पार्टी जल्द ही इसका इनाम दे सकती है. बताया जा रहा है कि गहतोड़ी को पार्टी किसी निगम का अध्यक्ष बनाकर कैबिनेट मंत्री का दर्जा (Cabinet Minister Status) दे सकती है. वहीं इसके अलावा उन्हें राज्यसभा (Rajya Sabha) में भेजा सकता है. हालांकि संगठन इस बात पर विचार कर रहा है कि गहतोड़ी की नई भूमिका क्या होगी.गौरतलब है कि पूर्व में बीसी खंडूरी के लिए सीट छोड़ने वाले कांग्रेस के तत्कालीन विधायक टीपीएस रावत को बीजेपी ने राज्यसभा भेजा था. विधानसभा चुनाव हारने के बाद सीएम धामी को विधानसभा का सदस्य बनना जरूरी है औरइसके लिए बीजेपी के चंपावत से विधायक कैलाश गहतोड़ी ने इस्तीफा देकर सीट खाली की है. चंपावत की सीट खटीमा सीट से सटी है. लिहाजा इस सीट के लिए बीजेपी आलाकमान ने अपनी हरी झंडी दी है. हालांकि अभी तक बीजेपी ने सीएम धामी के चंपावत सीट से उपचुनाव लड़ने का ऐलान नहीं किया है. लेकिन ये तय है की सीएम धामी चंपावत सीट से ही चुनाव लड़ेंगे. राज्य में चर्चा है कि मुख्यमंत्री के लिए सीट छोड़ने के बाद अब बीजेपी गहतोड़ी को भी इनाम देगी. राज्य सरकार उन्हें सरकार में कोई महत्वपूर्ण जिम्मेदारी दी जा सकती है. उन्हें राज्य में किसी निगम में अद्यक्ष बनाकर कैबिनेट मंत्री का दर्जा दिया जा सकता है. हालांकि इससे पहले राज्य में कांग्रेस सरकार ऐसा कर चुकी है. राज्य में हरीश रावत ने मुख्यमंत्री बनने के बाद धारचूला सीट से उपचुनाव लड़ा था और इस सीट से कांग्रेस के विधायक हरीश धामी ने इस्तीफा दिया था. जिसके बाद धामी को वन निगम का अध्यक्ष नियुक्त किया गया था. राज्यसभा में भेजने का भी विकल्प कैबिनेट मंत्री के दर्ज के साथ ही गहतोड़ी को राज्यसभा भेजने का विकल्प भी बीजेपी के पास है. जुलाई में राज्यसभा की एक सीट जल्द ही खाली होने जा रही है और ऐसे में उन्हें राज्यसभा भेजना का फैसला किया जा सकता है. हालांकि गहतोड़ी राज्य में ही सक्रिय रहना चाहते हैं. ये भी चर्चा है कि उन्हें सीएम का सलाहकार भी बनाया जा सकता है. बीजेपी सीएम के लिए कुर्सी छोड़ने वाले को भेज चुकी राज्यसभा असल राज्य में बीजेपी पूर्व सीएम बीसी खंडूरी के लिए सीट खाली करने वाले कांग्रेस विधायक टीपीएस रावत को भी राज्यसभा भेज चुकी है. राज्य में जब बीसी खंडूरी को मुख्यमंत्री नियुक्त किया गया था. उस वक्त कांग्रेस कांग्रेस विधायक टीपीएस रावत ने उनके लिए सीट खाली की थी और इसके ऐवज में बीजेपी ने टीपीएस रावत को राज्यसभा भेजा था.,politics
दिल्ली और पंजाब की तरह कर्नाटक में भी सरकार बनाएगी आप : अरविंद केजरीवाल,"बेंगलुरु, । आम आदमी पार्टी (आप) के संयोजक व दिल्ली के मुख्यमंत्री अरविंद केजरीवाल ने कहा कि उनकी पार्टी दिल्ली और पंजाब की तरह कर्नाटक के 2023 के चुनाव में जीत हासिल कर सरकार बनाएगी। बेंगलुरु में आयोजित किसानों की रैली में उन्होंने कहा कि पिछली कांग्रेस सरकार को 20 प्रतिशत कमीशन सरकार कहा जाता था, जबकि मौजूदा भाजपा सरकार को 40 प्रतिशत कमीशन सरकार कहा जाता है। उन्होंने कहा कि हम साधारण लोग हैं। जब हमने भ्रष्टाचार के खिलाफ कानून की मांग की तो हमें राजनीति में आने की चुनौती दी गई। केंद्र सरकार अहंकार में डूबी थी, लेकिन उसे कृषि कानूनों को वापस लेना पड़ा। सरकार को बहुत समझाया कि किसानों से मत उलझो, लेकिन सरकार नहीं मानी। मैं किसानों के संघर्ष को सलाम करता हूं। कहा कि आजादी के इतने साल बाद भी किसानों का बुरा हाल है। वे आत्महत्या कर रहे हैं। किसान का बेटा अब किसान नहीं बनना चाहता। उन्होंने अप्रत्यक्ष रूप से पीएम नरेन्द्र मोदी पर भी निशाना साधा।",politics
"सोनिया गांधी से आज फिर मिलेंगे प्रशांत किशोर,","नई दिल्ली, । चुनावी रणनीतिकार प्रशांत किशोर कुछ ही दिनों में कांग्रेस में शामिल हो सकते हैं। कांग्रेस में जान फूंकने की कवायद के बीच प्रशांत किशोर की पार्टी में एंट्री तय मानी जा रही है। बीते कुछ दिनों से वह लगातार कांग्रेस आलाकमान से मुलाकात कर रहे हैं। प्रशांत ने बीते दिनों हुई मुलाकातों में कांग्रेस नेताओं को लोकसभा चुनाव 2024 की तैयारियों को चुनाव को लेकर कुछ सुझाव दिए हैं। प्रशांत के सुझावों पर कांग्रेस नेता लगातार चर्चा कर रहे हैं। 'पीके' ने तैयार किया 600 स्लाइड्स का प्रेजेंटेशन प्रशांत किशोर ने 600 स्लाइड्स का प्रेजेंटेशन तैयार किया है। इन 600 स्लाइड्स के जरिए कांग्रेस के पुनरोद्धार के बारे में चर्चा करेंगे। इसी सिलसिले में आज वह कांग्रेस की अंतरिम अध्यक्ष सोनिया गांधी से मुलाकात करेंगे। इस दौरान कांग्रेस के दिग्गज नेता भी मौजूद रहेंगे। पार्टी के नेताओं ने प्रशांत किशोर द्वारा दी गई प्रेजेंटेशन का एक हिस्सा देखा है। हालांकि, अभी तक सभी स्लाइड्स किसी ने नहीं देखी है। सोनिया गांधी से हो चुकी है कई मुलाकात बता दें कि प्रशांत किशोर ने 18 अप्रैल को कांग्रेस की अंतरिम अध्यक्ष सोनिया गांधी से उनके आवास पर मुलाकात की थी। उन्होंने 16 अप्रैल को भी सोनिया गांधी से मुलाकात की थी। कांग्रेस के राष्ट्रीय महासचिव केसी वेणुगोपाल ने कहा था कि किशोर ने 2024 के आम चुनावों के लिए एक रोड मैप के साथ एक विस्तृत प्रेजेंटेशन दी थी। सवालों के जवाब में उन्होंने कहा था कि कांग्रेस पार्टी में किशोर की भूमिका एक सप्ताह के भीतर पता चल जाएगी। लोकसभा की 370 सीटों पर फोकस करने का सुझाव प्रशांत आगामी लोकसभा चुनाव को लेकर कई सुझाव दे चुके हैं। प्रशांत ने एक बैठक में कहा था कि 2024 के आम चुनावों के लिए 370 लोकसभा क्षेत्रों पर ध्यान देना चाहिए। प्रशांत ने प्रेजेंटेशन में ये भी सुझाव दिया था कि कांग्रेस को उत्तर प्रदेश, बिहार और ओडिशा में अकेले लड़ना चाहिए और उसे तमिलनाडु, पश्चिम बंगाल और महाराष्ट्र में गठबंधन बनाना चाहिए। प्रशांत किशोर के इस सुझाव पर राहुल गांधी सहमत हो गए हैं।",politics
"बड़ा फैसला: पूर्व एमएलसी हरपाल सैनी ने छोड़ी समाजवादी पार्टी, निशाने पर रही सपा-बसपा, कहीं ये बड़ी बातें","विस्तार  विधानसभा चुनाव से कुछ ही दिन पहले पूर्व मंत्री स्वामी प्रसाद मौर्य के साथ भाजपा छोड़कर सपा में शामिल हुए पूर्व एमएलसी हरपाल सैनी ने शुक्रवार को समाजवादी पार्टी को अलविदा कह दिया।हरपाल सैनी ने शास्त्री नगर स्थित अपने आवास पर मीडिया से वार्ता करते हुए कहा कि समाजवादी पार्टी के लिए जी जान लगाई और सरधना सीट पर जीत भी दिलाई।  उन्होंने कहा कि मैं 35 साल से पश्चिम उत्तर प्रदेश की राजनीति में लगातार सक्रिय रहा हूं। मैं सदन में विधान परिषद में दल का नेता रहा। विभिन्न समितियों के सभापति रहने का भी सौभाग्य प्राप्त हुआ। सदन में जब भी रहा तो अति पिछड़ों की आवाज बुलंद करता रहा। चुनाव से पहले मैंने भाजपा को छोड़कर गलती की। सपा में लोगों ने प्रतिष्ठा, सम्मान देने का वादा किया था। मैंने कभी किसी पार्टी में पद के लिए काम नहीं किया। एक कार्यकर्ता, एक सेवक के रूप में काम करता रहा। भाजपा में भी एक कार्यकर्ता की हैसियत से मैंने काम किया था। सरधना विधानसभा के चुनाव में समाजवादी पार्टी ने मुझे जिम्मेदारी दी थी कि अतुल प्रधान को जिताना है। अति पिछड़ों के हजारों लोगों की रैली कर मैंने अतुल प्रधान को सरधना से विधायक बनवाया। यह हमारी चूक रही है। सरधना से विधायक बनने के बाद अतुल प्रधान ने सरधना क्षेत्र की गरीब जनता का उत्पीड़न शुरू कर दिया है, जिनकी शिकायत मेरे पास तक पहुंच रही हैं।  खतरे में मासूमों की जान: गजब है हाल, ट्रक के नंबर पर स्कूल वाहन, बिना फिटनेस के दौड़ रहीं 461 बसें, पढ़ें खास रिपोर्ट समाजवादी पार्टी सम्मानीय कार्यकर्ताओं की पार्टी नहीं है। यह केवल चापलूसों और दागियों की पार्टी है। मेरा इस पार्टी से मोहभंग हो गया है। हमने पिछड़े समाज की सेवा के लिए समाजवादी पार्टी छोड़ने का फैसला किया है। मैं फिलहाल किसी पार्टी को ज्वॉइन नहीं करूंगा। अति पिछड़ा समाज जो फैसला करेगा उस फैसले के साथ ही हमारा निर्णय होगा। उन्होंने बहुजन समाज पार्टी की अध्यक्ष मायावती पर भी निशाना साधा और कहा कि वह अब गरीबों की हित कारी नहीं रही है।",politics
"Lalu Yadav Bail: अबकी लालू यादव का रास्‍ता नहीं रोक सकी CBI, झारखंड HC में सारी दलीलें खारिज; जज ने कही बड़ी बात","रांची, जेएनएन। अबकी बार सीबीआई लालू यादव का रास्‍ता नहीं रोक सकी। झारखंड हाई कोर्ट ने शुक्रवार को राजद सुप्रीमो लालू प्रसाद यादव को चारा घोटाला के डोरंडा कोषागार मामले में बड़ी राहत देते हुए जमानत याचिका मंजूर कर ली। बेल के लिए लालू प्रसाद यादव को अदालत में सीबीआइ स्‍पेशल कोर्ट द्वारा लगाए गए 60 लाख रुपये जुर्माना में से 10 लाख रुपये सिविल कोर्ट में जमा कराने होंगे। इसके अलावा लालू को एक-एक लाख रुपये के दो निजी मुचलके भरने होंगे। इसके बाद अदालत उन्‍हें जेल से छोड़ने का आदेश देगी। इस मामले में लालू प्रसाद यादव को निचली अदालत ने कुल 5 साल जेल और 60 लाख रुपये जुर्माना की सजा सुनाई है। अब बेल मिलने के बाद लालू यादव जेल से बाहर आ जाएंगे। फिलहाल लालू एम्‍स दिल्‍ली में भर्ती हैं। जहां उनकी किडनी व अन्‍य गंभीर बीमारियों का इलाज हो रहा है। झारखंड उच्‍च न्‍यायालय के जस्टिस अपरेश कुमार सिंह की अदालत में शुक्रवार को लालू की जमानत का विरोध कर रही सीबीआइ की दलीलें एक-एक कर कोर्ट ने खारिज कर दी। केंद्रीय जांच एजेंसी के वकील ने कोर्ट को बताया कि डोरंडा कोषागार मामले में लालू ने अभी आधी सजा नहीं काटी है। जिस पर अदालत ने कहा कि जेल में बिताए गए समय की गणना उनके चारा घोटाले के पहली सजा के साथ जोड़कर देखा जाएगा। ऐसे में डोरंडा कोषागार केस में लालू को जमानत पाने के लिए जेल में 30 महीने बिताने की दरकार थी। जिस पर लालू के वकील ने दलील दी कि अबतक लालू प्रसाद 40 महीने से अधिक समय जेल में काट चुके हैं। Lalu Yadav News: लालू को मिली जमानत, 10 लाख देकर जेल से छूटेंगे... राजद में जश्‍न, तेजस्‍वी-तेजप्रताप दे रहे दावत-ए-इफ्तार लालू प्रसाद यादव की जमानत याचिका पर सुनवाई के दौरान झारखंड हाईकोर्ट ने लालू यादव के स्‍वास्‍‍थ्‍य और उनके इलाज के बारे में जानकारी ली। लालू के वकील ने उनकी बढ़ती उम्र और 17 गंभीर बीमारियों का हवाला देते हुए जमानत की मांग की। बहरहाल, हाई कोर्ट ने पक्ष-पक्ष की दलीलें सुनने के बाद लालू की जमानत याचिका मंजूर कर ली है। जेल से बाहर आने के लिए अब हाई कोर्ट में लालू प्रसाद यादव की ओर से जुर्माने की रकम 10 लाख रुपये जमा कराने की प्रक्रिया चल रही है। हाईकोर्ट ने में लालू यादव को जमानत की सुविधा प्रदान करते हुए कहा कि लालू प्रसाद यादव ने चारा घोटाला के अलग-अलग मामलों में अबतक लगभग 40 महीने जेल में गुजारी है। जो आधी सजा 30 महीने से भी अधिक है। ऐसे में लालू को जमानत दी जाती है। हालांकि, अदालत ने लालू की जमानत के लिए एक शर्त भी रखी। लालू यादव को रांची की सीबीआइ स्‍पेशल कोर्ट द्वारा सजा के साथ मुकर्रर किए गए 60 लाख की जुर्माना राशि में से 10 लाख रुपये हाई कोर्ट में जमा करनी होगी। इसके बाद लालू यादव जमानत पर जेल से बाहर आ जाएंगे। इधर लालू के बड़े बेटे तेज प्रताप यादव ने पिता को बेल मिलने के बाद ट्विटर पर संदेश दिया- एक बार फिर से स्‍वागत है बड़े साहब...",politics
"Lalu Yadav News: लालू को मिली जमानत, 10 लाख देकर जेल से छूटेंगे... राजद में जश्‍न, तेजस्‍वी-तेजप्रताप दे रहे दावत-ए-इफ्तार","रांची, राज्‍य ब्‍यूरो। चारा घोटाला (Fodder Scam) के 5 मामलों के सजायाफ्ता राजद सुप्रीमो (RJD Chief) लालू प्रसाद यादव (Lalu Prasad Yadav) को झारखंड हाई कोर्ट से जमानत (Lalu Yadav Bail) मिल गई है। जस्टिस अपरेश कुमार सिंह की अदालत ने शुक्रवार को लालू यादव (Lalu Yadav News) को कुछ शर्तों के साथ जमानत की सुविधा प्रदान कर दी। जेल से बाहर आने के लिए लालू को सिविल कोर्ट में 10 लाख रुपये जमा कराने होंगे। साथ ही एक-एक लाख रुपये के दो बेल बांड भरने होंगे। इसके बाद कोर्ट रीलिज ऑर्डर जारी करेगा। बिहार के पूर्व मुख्‍यमंत्री लालू प्रसाद यादव (Lalu Prasad Yadav) की जमानत पर झारखंड हाई कोर्ट (Jharkhand High Court) ने करीब दो घंटे तक सुनवाई के बाद उन्‍हें बड़ी राहत दी है। जस्टिस अपरेश कुमार सिंह (Justice Aparesh Kumar Singh) की अदालत में डोरंडा कोषागार से अवैध निकासी मामले में अभियुक्त लालू प्रसाद यादव (Lalu Yadav Latest News) की जमानत याचिका पर सुनवाई हुई। झारखंड हाईकोर्ट ने लालू यादव की जमानत याचिका मंजूर कर ली है। हाईकोर्ट ने लालू यादव को जमानत की सुविधा प्रदान कर दी है। इस मामले से जुड़े सभी पक्षों को सुनने के बाद कोर्ट ने लालू यादव को जमानत दे दी है। कोर्ट ने कहा कि लालू प्रसाद यादव ने लगभग 40 महीने जेल में गुजारी है, जो आधी सजा 30 महीने से भी अधिक है। हाईकोर्ट से बेल मिलने के बाद लालू यादव को बड़ी राहत मिली है। अदालत ने जमानत के लिए यह शर्त रखी है कि लालू यादव को CBI कोर्ट द्वारा सजा के साथ मुकर्रर किए गए जुर्माना राशि में से 10 लाख कोर्ट में जमा करनी होगी।",politics
नवजोत सिद्धू के मीडिया सलाहकार ने नए प्रधान राजा वड़िंग पर उठाए सवाल,"चंडीगढ़: कांग्रेस पार्टी के नए बने पंजाब प्रदेश प्रधान राजा वड़िंग को आज कमान मिल गई है। लेकिन कांग्रेस अब 2 हिस्सों में दिख रही है। एक तरफ कांग्रेस पार्टी और दूसरी तरफ पूर्व कांग्रेस प्रधान नवजोत सिंह सिद्धू है। राजा वड़िंग के पद संभालने दौरान सिद्धू कांग्रेस भवन आए तो जरूर मगर उन्होंने समारोह में दूरी बनाई रखी। इस बीच नवजोत सिद्धू के मीडिया सलाहकार सुरिंदर ढल्ला का ट्वीट सामने आया है। सुरिंदर ने ढल्ला ने कहा कि राजा वड़िंग के शपथ ग्रहण समारोह में चुनौती, पंजाब के मुद्दे व लड़ाई का ऐलान पर कांग्रेस में भ्रष्टाचार और भ्रष्ट नेताओं के खात्मे जैसे मुद्दे गायब थे। उन्होंने कहा ''प्रोऊड ऑफ यू नवजोत सिद्धू'' जो अपने पद के लिए पंजाब के लिए जीते और मरते हैं... पंजाब को आपसे बहुत उम्मीदे हैं।  कांग्रेस नेता शमशेर सिंह दूल्लो ने कहा कि राजा वड़िंग के आगे बहुत बड़ी चुनौती है। कांग्रेस व राजा वड़िंग को बताना होगा कि कांग्रेस पार्टी माफिया के साथ नहीं है। उन्होंने कहा कि माफिया के कारण ही पार्टी चुनानों में हारी है। गौरतलब है कि इस समारोह में सुनील जाखड़ गैर हाजिर थे। हाईकमान द्वारा राजा वड़िंग को पी.पी.सी.सी. प्रधान बनाया गया है जिसके चलते राजा वड़िंग ने आज कांग्रेस प्रदेशाध्यक्ष का पदभार संभाला है। कांग्रेस को आज नया राजा मिल गया है। पी.पी.सी.सी. राजा वड़िंग ने अपना चार्ज संभाला है।",politics
"क्या अब भाजपा में जा सकते हैं हार्दिक पटेल? कहा- मैं सच्चा हिंदू, राम मंदिर जल्द बने","गांधीनगर। इस साल गुजरात में विधानसभा चुनाव होने वाले हैं। इससे पहले विपक्षी दल कांग्रेस के युवा नेता हार्दिक पटेल के तल्ख तेवर मीडिया में सुर्खियां बटोर रहे हैं। हार्दिक पटेल को सोनिया गांधी की ""हां"" के बाद गुजरात प्रदेश कांग्रेस कमेटी का कार्यकारी अध्यक्ष बनाया गया था। इसके बावजूद कांग्रेस चुनावों में अच्छा प्रदर्शन न कर पाई। हार्दिक पटेल ने पार्टी के खराब प्रदर्शन के लिए आलाकमान को जिम्मेदार ठहराया। हार्दिक पटेल ने कुछ दिनों पहले यहां तक कहा था कि, कांग्रेस पार्टी में मेरी हालत ऐसी हो गई जैसे किसी दूल्हे की नसबंदी कर दी गई हो। इतना ही नहीं अब हार्दिक पटेल उसी भाजपा की तारीफ कर रहे हैं, जिन्होंने कुछ साल पहले गुजरात में भाजपा के खिलाफ सबसे बड़ा आंदोलन खड़ा कर दिया था। हार्दिक पटेल से भाजपा इस कदर परेशान हो गई थी कि उन्हें जेल तक करा दी गई। वहीं, हार्दिक ने भाजपा के खिलाफ बयान दे देकर, कांग्रेस पार्टी से नजदीकियां बढ़ाईं और फिर राहुल गांधी की अगुवाई में कांग्रेस को ज्वॉइन कर लिया। कांग्रेस ने उन्हें हाथों-हाथ लिया। हालांकि, कुछ महीनों बाद हार्दिक पटेल ने कांग्रेस आलाकमान पर खुद को अहमियत न देने के आरोप लगाए। दिसंबर में होने जा रहे गुजरात चुनाव से पहले पार्टी के कार्यकारी अध्यक्ष हार्दिक पटेल ने अब अपनी ही पार्टी पर आरोप लगाए हैं कि, राज्य में कांग्रेस नेतृत्व किसी को काम नहीं करने देता और अगर कोई करता है तो उसे रोका जाता है। उन्होंने कहा कि, मैंने यह महसूस किया है कि कांग्रेस नेतृत्व किसी को काम नहीं करने देता और अगर कोई करने जा रहा है तो उसे रोका जा रहा है। गुजरात के एक प्रमुख अखबार ""दिव्य भास्कर"" को दिए गए इंटरव्यू में हार्दिक पटेल ने गुजरात की सत्तारूढ़ पार्टी भाजपा की तारीफ की। हार्दिक पटेल को कांग्रेस पसंद नहीं, तो आम आदमी पार्टी में आ जाएं: केजरीवाल के नेता ने आॅफर दिया भाजपा की तारीफ करते हुए हार्दिक पटेल ने कहा कि, भाजपा की आलाकमान मेहनत करने वालों को मौके देती है। उन्होंने कश्मीर में 370 हटाने, अयोध्या राम मंदिर बनवाने पर भाजपा को सराहा। हार्दिक ने कहा- मैं खुद को सच्चा हिंदू मानता हूं। राम की नगरी में राम मंदिर बने, ये चाहता हूं।' हार्दिक यहीं नहीं रुके, कांग्रेस के कार्यकारी अध्यक्ष होने के बावजूद उन्होंने भाजपा की तारीफ की। उन्होंने यह माना कि, कांग्रेस पार्टी के कई नेता पार्टी से नाखुश हैं तो कुछ ने पार्टी छोड़ दी है। हार्दिक ने कहा- 'अब मुझे भी तो अपना भविष्य देखना है।' जिसके बाद से सवाल उठने लगे हैं कि क्या हार्दिक पटेल भाजपा ज्वाइन करने जा रहे हैं? चुनाव से पहले वह जरूर कोई बड़ा फैसला लेंगे। source: oneindia.com",politics
"Himachal Pradesh Election 2022: हिमाचल प्रदेश में विधानसभा चुनाव के लिए बिसात बिछनी शुरु, कल होगी अरविंद केजरीवाल की रैली","Himanchal Pradesh Election: हिमाचल प्रदेश में इसी साल होने वाले विधानसभा के चुनावों को लेकर बिसात बिछनी शुरु हो चुकी है.तमाम सियासी दल अब अपने-अपने मोहरो को फिट करने में जुट गये हैं.  Himanchal Pradesh Election 2022: हिमाचल प्रदेश में इसी साल होने वाले विधानसभा के चुनावों को लेकर बिसात बिछनी शुरु हो चुकी है. तमाम सियासी दल अब अपने-अपने मोहरो को फिट करने में जुट गये हैं. इसी कड़ी में 22 अप्रैल को जहां बीजेपी(BJP) का रोड शो और जनसभा हो रही है तो वहीं आप ने भी एक विशाल जनसभा करवाने का फैसला ले रखा है. आम आदमी पार्टी(APP) प्रदेश के सबसे बड़ जनपद कांगड़ा(Kangra) के सियासी समीकरणों को भुनाने की खातिर कांगड़ा में डेरा डाल चुकी है. यहां शनिवार को शाहपुर(Shahpur) विधानसभा क्षेत्र के चम्बी ग्राउंड में प्रस्तावित जनसभा को सफल बनाने के लिये आप के तमाम बड़े नेता जुट चुके हैं. आज हिमाचल प्रदेश आप के चुनाव प्रदेश प्रभारी सत्येंद्र जैन ने मीडिया से मुखातिब होते हुये कहा कि 23 अप्रैल को होने वाली केजरीवाल की रैली ऐतिहासिक होगी. यहां प्रदेश भर से आप के कार्यकर्ता जुटेंगे. ईडी के छापेमारी के आरोपों पर सत्येंद्र जैन निदेशक पद से दिया इस्तीफा इस दौरान अपने ऊपर लगे ईडी के छापेमारी के आरोपों पर सत्येंद्र जैन ने कहा कि ये आरोप राजनीति से प्रेरित हैं. उन्होंने कहा कि 21 जनवरी 2013 को आम आदमी पार्टी ने टिकट दिया था और 31 जुलाई को तमाम कंपनियों के निदेशक पद से इस्तीफा दे दिया था. हालांकि ऐसा कोई रूल नहीं था, ऐसा कोई कानून नहीं था. कि आप चुनाव लड़ने से पहले किसी निजी औहदे से इस्तीफा दे दो. बावजूद इसके फिर भी मैने किया. खालिस्तान और आतंकवादी संगठनों के बिल्कुल खिलाफ है पार्टी: सत्येंद्र जैन इस दौरान मीडिया के सवालों का जबाव देते हुए कहा कि हिमाचल में हिमाचल मॉडल ही आम आदमी पार्टी सरकार बनने पर लाएगी. इसमें दिल्ली और पंजाब की अच्छी कारगुजारियों को भी शरीक किया जायेगा. शिक्षा, स्वास्थ्य, स्वरोजगार, बागवानी और हाइड्रो पर यहां काम करने की बेहद जरूरत है. हिमाचल में जो सरकार हमें बिजली की दरों को मुफ्त करने के लिये किसी सरकार को कॉपी नहीं करेंगे यहां भी 3 सौ यूनिट ही मुफ्त करेंगे समूचे प्रदेश में करेंगे. पहले बीजेपी और कांग्रेस हमारी नीतियों का विरोध करती हैं. बाद में यही लोग हमें कॉपी करते हैं. लेकिन यहां असली और डुप्लीकेट में ज्यादा अंतर होता है. हमें कॉपी करो तो पूरा करो अन्यथा क्या लाभ, आप जनता का पैसा जनता पर ही खर्च कर रही है, खालिस्तान और आतंकवादी संगठनों के बिल्कुल खिलाफ है पार्टी. यह भी पढ़े- CM Bhagwant Mann को किसान संगठनों ने दी आंदोलन की चेतावनी, रखी है यह मांग Arvind Kejriwal Rally in Kangra: हिमाचल में फिर आ रहे हैं सीएम अरविंद केजरीवाल, कांगड़ा में 23 अप्रैल को रैली",politics
Indore Dr Jitendra Vyas Column: पानी के लिए राजनीति या राजनीति के लिए पानी,"Indore Dr Jitendra Vyas Column: डा, जितेंद्र व्यास, इंदौर, नईदुनिया। विधानसभा क्षेत्र क्रमांक तीन राजनीति का वार जोन रहा है। पुराने इंदौर के इस क्षेत्र की बसाहट ऐसी है कि कहीं विकास की राजनीति का प्रभाव नजर आता है तो किसी इलाके को राजनीति की परंपरागत शैली ही भाती है। यहां से कभी विधायक रहे कांग्रेस नेता अश्विन जोशी क्षेत्र में 'पानी वाले बाबा' उपनाम से 'पानी की राजनीति' को थामे रहे। मौसम कोई भी हो, उनके टैंकर हमेशा क्षेत्र में घूमते नजर आ जाते थे। पानी की इसी राजनीति को अब विधायक आकाश विजयवर्गीय ने अपना लिया है। गर्मी शुरू होने के पहले ही उनके नाम और फोटो सहित पेंट किए टैंकर पूरे विधानसभा क्षेत्र में घूम रहे हैं। दरअसल क्षेत्र के भाजपाइयों ने उन्हें आगाह कर दिया है कि पानी वाले बाबा को 'पानी' से ही रोका जा सकता है। हालांकि पानी की इस राजनीति से अभी क्षेत्र में 'पानी' तो भरपूर पहुंच रहा है। राजनीति से दूरी... अब सड़क बनेगी पूरी विधानसभा क्षेत्र क्रमांक एक व तीन की सीमा पर मरीमाता-इमली बाजार सड़क का वनवास 45 साल बाद खत्म हो ही गया। इस महत्वपूर्ण सड़क की राह हर बार राजनीति ने ही रोकी। नगर के मध्यक्षेत्र को सीधे उज्जैन रोड से जोड़ने वाली महज तीस फीट चौड़ी इस सड़क की वजह से वर्षों से रहवासी यातायात जाम और दुर्घटनाओं की परेशानी भोग रहे हैं। चार बार भूमिपूजन के बाद भी काम शुरू होने के पहले क्षेत्र के नेताओं के राजनीतिक हित आपस में टकराते रहे और सड़क निर्माण टलता चला गया, लेकिन इस बार राजनीति ने इस सड़क से दूरी बना ली। दरअसल नगर निगम की कमान अभी प्रशासक के हाथ है। अफसरों को रोकने-टोकने वाले भी नहीं हैं, इसलिए तुरत-फुरत फाइल चली और सड़क चौड़ीकरण का कार्य शुरू हो गया। अचानक काम शुरू होने से हैरान क्षेत्रवासी यह कहते सुने गए कि नेताओं से तो अफसर ही अच्छे. . . । चार नंबर का 'चक्रव्यूह' छोटी अयोध्या के नाम से पहचाने जाने वाले चार नंबर विधानसभा क्षेत्र में नए राजनीतिक समीकरण बन रहे हैं। ये क्षेत्र नगर के राजनेताओं का पसंदीदा क्षेत्र भी रहा है। चाहे वर्तमान सांसद शंकर लालवानी हों या पूर्व सांसद कृष्णमुरारी मोघे, पूर्व विधायक सुदर्शन गुप्ता हों या गोपीकृष्ण नेमा, सभी यहां से दावेदारी के लिए खूब जोर लगा चुके हैं, लेकिन पहले लक्ष्मणसिंह गौड़, बाद में उनकी पत्नी और विधायक मालिनी गौड़ यहां 'अटल' रहीं। अब उनके पुत्र एकलव्य को राजनीति के मंच पर लाने के लिए पर्दे के पीछे राजनीतिक पटकथा लिखी जा रही है। नगर कार्यकारिणी में वरिष्ठों के बीच उन्हें भी स्थान मिलने की चर्चा है। इसके साथ नगर अध्यक्ष गौरव रणदिवे खेमे से भी यहां के चार नेताओं को पद मिलना नए समीकरणों की ओर संकेत कर रहा है। आने वाले चुनाव में 'छोटी अयोध्या' की राजनीति फिर किसी 'चक्रव्यूह' से कम साबित नहीं होगी। 'खरगोन चिंतन' के बहाने एकजुटता का संदेश आपसी खींचतान से प्रदेश में सत्ता से बेदखल हुई कांग्रेस के नेता अब हर छोटी-बड़ी बैठक में एकजुटता का नारा लगाना नहीं भूलते। पिछले दिनों भोपाल में हुई पार्टी के दिग्गज नेताओं की बैठक के बाद बाहर निकले नेता बिना पूछे ये जुमला जरूर बोल रहे थे कि हम सब एक हैं और एकजुट होकर ही काम करेंगे। इनमें मालवा और निमाड़ की राजनीति से प्रदेशाध्यक्ष बने कांतिलाल भूरिया और अरुण यादव जैसे कद्दावर नेता भी शामिल थे। चर्चा का मुख्य बिंदु खरगोन में उपद्रव के बाद होने वाला राजनीतिक नुकसान था। प्रदेश अध्यक्ष कमल नाथ ने दोनों नेताओं को मालवा-निमाड़ के शेष जिलों को 'खरगोन इफेक्ट' से बचाने के लिए मैदान संभालने को कहा है। इंदौर-उज्जैन संभाग में 2018 में भाजपा से छीनी सीटों को बचाए रखने की रणनीति पर भी विस्तार से चर्चा की गई। अब दोनों नेता किस रणनीति के साथ मैदान संभालते हैं, यह तो समय बताएगा।",politics
"तेजस्वी चाहते हैं चिराग और मुकेश सहनी संग इफ्तार, नए सियासी समीकरण देखेगा बिहार?","बिहार में लालू यादव की कुर्ता फाड़ होली हो, छठ पूजा या फिर इफ्तार पार्टी, सुर्खियों में बनना तय है. हालांकि जेल में रहने की वजह से लालू यादव (Lalu Prasad Yadav) की पार्टी के लिए त्योहारी रंग फीका पड़ गया था. लेकिन कई सालों बाद एक बार फिर आरजेडी ने इफ्तार पार्टी (Iftar Party) का आयोजन किया है. लेकिन इस बार का राजनीतिक इफ्तार या कहें इफ्तार डिप्लोमेसी थोड़ी अलग है. लालू यादव के बेटे तेजस्वी यादव (Tejashwi yadav) ने रमजान के बहाने बीजेपी के ताजा-ताजा 'दुश्मन' बने नेताओं को गले लगाने का सोचा है. तेजस्वी यादव ने खुद को पीएम मोदी के 'हनुमान' कहने वाले चिराग पासवान (Chirag Paswan) और विकासशील इंसान पार्टी (VIP) के मुकेश सहनी (Mukesh Sahni) को इफ्तार की दावत भेजी है. 22 अप्रैल को राबड़ी देवी के आवास पर आयोजित इफ्तार पार्टी में ऐसे तो बहुत से नेता आएंगे लेकिन चिराग पासवान और मुकेश सहनी का आना राजनीतिक गलियारों में एक नए समीकरण की आहट हो सकती है. युवाओं का होगा मिलन? दरअसल, बीजेपी से चिराग और मुकेश सहनी दोनों नाराज हैं. पहले चिराग पासवान को बीजेपी ने एनडीए गठबंधन से बाहर का रास्ता दिखाया फिर मुकेश सहनी के सभी विधायकों को अपने पाले में ले लिया. यहां तक की मुकेश सहनी को बिहार मंत्रिमंडल से भी आउट कर दिया. चिराग पासवान पीएम मोदी को अपना 'राम' बताते रहे लेकिन 2020 विधानसभा चुनाव में एलजेपी (Lok Janshakti Party) और जेडीयू में जब तकरार बढ़ी तो बीजेपी ने जेडीयू का साथ दिया और चिराग को साइड कर दिया. यहां तक इस लड़ाई में चिराग के पार्टी लोक जनशक्ति पार्टी का चुनाव चिन्ह बंगला छिन गया और पिता के 12 जनपथ बंगले से भी बेदखल कर दिया गया. वहीं दूसरी ओर मुकेश सहनी भी लगातार लालू यादव की तारीफ करते दिखते हैं, यहां तक कि बोचहां सीट पर हुए उपचुनाव में बीजेपी से लड़ाई के बीच मुकेश सहनी ने कहा था कि आज की स्थिति को देख कर मुझे लालू प्रसाद की बात नहीं मानने का अफसोस हो रहा है. अगर उस वक्त हम उनकी बात को मान लेते, तो शायद आज यह दिन नहीं देखना पड़ता. अब सन ऑफ मल्लाह कहे जाने वाले मुकेश सहनी हों या राम विलास के सन चिराग पासवान, दोनों को ही बीजेपी के हाथों 'धोखा' मिला है. और इस धोखे के बाद दोनों के पास ही बहुत सीमित विकल्प बचा है. ऐसे में देखा जाए तो तेजस्वी, चिराग और मुकेश सहनी तीनों युवाओं की पहली लड़ाई बीजेपी से ही है. इसलिए लोगों की नजर तीनों के साथ आने पर है. चिराग और तेजस्वी के साथ आने से क्या कुछ बदल सकता है? लालू यादव की पार्टी के बारे में कहा जाता रहा है कि आरजेडी M-Y यानी मुस्लिम और यादव वोटरों की राजनीति करती है, लेकिन पिछले कुछ वक्त से तेजस्वी ए टू जेड की राजनीति की बात कर रहे हैं. यही नहीं भले ही बिहार विधानसभा चुनाव में चिराग पासवान की पार्टी एक ही सीट जीत पाई हो लेकिन एलजेपी ये दावा करती रही है कि उसने करीब तीस सीटों पर नीतीश कुमार की जेडीयू को हराने का काम किया है. ऐसे में तेजस्वी की नजर वोट पाने और काटने दोनों पर होगी. इसे आप ऐसे समझ सकते हैं कि अभी हाल ही में हुए बोचहां विधानसभा उपचुनाव में मुकेश सहनी और बीजेपी की लड़ाई में तेजस्वी यादव की आरजेडी को फायदा हुआ. आरजेडी के अमर पासवान ने BJP प्रत्‍याशी बेबी कुमारी को 36,653 मतों से हराया. जबकि मुकेश सहनी की विकासशील इंसान पार्टी की उम्मीदवार गीता कुमारी को करीब 29 हजार वोट मिले थे, मतलब साफ है कि मुकेश सहनी ने बीजेपी का वोट काटा और आरजेडी को उपचुनाव में बड़ी जीत मिली. तेजस्वी यादव की नजर फिलहाल 2024 के लोकसभा चुनाव पर है, उसके बाद बिहार के अगले विधानसभा चुनाव पर. ऐसे में वो तमाम तरीका अपनाना चाहेंगे जिससे उनकी पार्ची बीजेपी और जेडीयू से मुकाबले में जीत सके.",politics
"राज्यसभा चुनाव: भाजपा को एक सीट के लिए फैलानी पड़ेगी झोली, सत्ताधारी दल की दोनों सीटों पर नजर, क्या होगा की-फैक्टर","झारखंड में राज्यसभा चुनाव को लेकर सरगर्मी तेज हो गई है. सत्ता पक्ष और विपक्ष की ओर से लॉबिंग शुरू हो गई है. जानते हैं क्या कहते हैं वर्तमान समीकरण... रांची: झारखंड में राज्यसभा की दो सीटों के लिए 7 जुलाई से पहले चुनाव होने हैं. केंद्रीय मंत्री मुख्तार अब्बास नकवी और महेश पोद्दार का कार्यकाल समाप्त हो रहा है. दोनों सीटें भाजपा की हैं. लेकिन इसबार का अंकगणित भाजपा के फेवर में नहीं है. भाजपा उस स्थिति में नहीं है कि अपने बूते एक सीट भी जीत ले. इसके लिए उसे उन पुराने साथियों का सहारा लेना पड़ेगा, जो पहले से ही झारखंड लोकतांत्रिक मोर्चा बनाकर किंगमेकर की भूमिका में बैठे हुए हैं. इस मोर्चा में आजसू के सुदेश महतो, लंबोदर महतो, एनसीपी के कमलेश सिंह, निर्दलीय विधायक सरयू राय और अमित यादव शामिल हैं. लिहाजा, भाजपा के भीतर दावेदारी के लिए लॉबिंग शुरू हो गई है. - झारखंड से राज्यसभा की दो सीटें हो रही खाली, जीतने की जुगत लगा रहे महागठबंधन और भाजपा वर्तमान में विधानसभा में विधायकों की संख्या 80 है. आय से अधिक संपत्ति मामले में सजा मिलने के बाद कांग्रेस विधायक बंधु तिर्की की सदस्यता रद्द होने की वजह से एक सीट कम हो चुकी है. इस बार झारखंड की एक राज्यसभा सीट जीतने के लिए पहली प्राथमिकता के 27.6 वोट की जरूरत पड़ेगी. समीकरण की बात की जाए तो सत्ताधारी गठबंधन में झामुमो के 30, कांग्रेस के 17 और राजद का एक विधायक है. लिहाजा, सत्ताधारी दल के लिए एक सीट तो तय है. लेकिन दूसरी सीट के लिए उसके पास पहली प्राथमिकता के 21 वोट बचेंगे. भाकपा माले का साथ मिलने पर 22 वोट हो जाएंगे. लेकिन दूसरी सीट के लिए यह नाकाफी है. वहीं, दूसरी तरफ भाजपा के 26 विधायक हैं. उन्हें पहली प्राथमिकता के दो वोट की दरकार होगी. इसमें एनडीए के पुराने अलायंस आजसू के पास दो वोट हैं. जो भाजपा की जीत के लिए काफी होंगे. लेकिन यह भी समझना जरूरी है कि झारखंड में राज्यसभा चुनावों के दौरान क्रॉस वोटिंग का खेल होता आया है. वर्तमान में जो दो सीटे खाली हो रहीं हैं, उनमें से महेश पोद्दार वाली सीट पर 2016 के चुनाव में जीत मुश्किल दिख रही थी. क्योंकि वोट का अंकगणित भाजपा के फेवर में नहीं था. दूसरी तरफ मुख्य विपक्षी दल झामुमो अपने प्रत्याशी बसंत सोरेन की जीत को लेकर आश्वस्त था. फिर भी खेल हो गया. झामुमो के चमरा लिंडा बीमार पड़ गये. माले की तरफ से क्रॉस वोटिंग हो गई. लिहाजा, बसंत सोरेन की हार हो गई. तब झारखंड की कमान रघुवर दास के पास थी. यह चुनाव विवादों में रहा. आईपीएस अफसर अनुराग गुप्ता पर वोट के लिए योगेंद्र साव की पत्नी निर्मला देवी पर दबाव डालने का आरोप लगा. इसी तरह जून 2020 में प्रेमचंद गुप्ता और परिमल नथवाणी की सीट खाली होने पर सत्ताधारी दल झामुमो ने शिबू सोरेन और कांग्रेस ने शहजादा अनवर को प्रत्याशी बनाया था. वहीं भाजपा ने दीपक प्रकाश को. लेकिन सत्ताधारी दल के पास ज्यादा वोट होने के बावजूद दीपक प्रकाश को शिबू सोरेन से एक ज्यादा यानी 31 वोट हासिल हुए थे. लिहाजा, इस बार भी पक्ष और विपक्षी खेमे में अंकगणित का खेल शुरू हो गया है. लेकिन यह जानना जरूरी है कि भाजपा ने अबतक चुनावों के दौरान सिर्फ एमएस अहलूवालिया को दो बार झारखंड़ से जीताकर राज्यसभा भेजा था. इसके अलावा किसी भी प्रत्याशी को दोबारा मौका नहीं मिला. अब सवाल है कि क्या अहलूवालिया के रिकॉर्ड की बराबरी केंद्रीय मंत्री मुख्तार अब्बास नकवी करेंगे या फिर कोई नया चेहरा सामने आएगा. दूसरी तरफ चर्चा इस बात को लेकर है कि भाजपा इसबार किसको प्रत्याशी बनाएगी. क्या केंद्रीय मंत्री मुख्तार अब्बास नकवी को फिर अवसर मिलेगा या पार्टी में राष्ट्रीय उपाध्यक्ष बने पूर्व सीएम रघुवर दास को. माना जा रहा है कि रघुवर दास के प्रत्याशी बनाए जाने की संभावना की वजह से ही झारखंड लोकतांत्रिक मोर्चा बना है. इनमें चार विधायक ऐसे हैं जो रघुवर दास के एंटी माने जाते हैं. ऐसे में जानकारों का कहना है कि रघुवर दास को लेकर पार्टी कोई रिस्क नहीं लेना चाहेगी. वहीं सत्ताधारी गठबंधन ने भी अबतक अपना पत्ता नहीं खोला है. हालाकि कांग्रेस इस उम्मीद है कि उसे सुनिश्चित जीत वाली",politics
"सचिन और अमिताभ बच्चन जैसा महसूस कर रहा हूं, भारत में भव्य स्वागत पर बोले बोरिस जॉनसन","नई दिल्ली. ब्रिटेन के प्रधानमंत्री बोरिस जॉनसन (Boris Johnson) 2 दिवसीय भारत दौरे पर शुक्रवार दिल्ली पहुंचे. प्रधानमंत्री मोदी (PM Modi) ने बोरिस जॉनसन का राष्ट्रपति भवन में भव्य स्वागत किया है. मोदी द्वारा भव्य स्वागत करने पर बोरिस जॉनसन ने पीएम मोदी को अपने खास दोस्त बताया. उन्होंने कहा कि , “मैं पीएम नरेंद्र मोदी और भारत के लोगों को भव्य स्वागत के लिए धन्यवाद देता हूं. मैं यहां आकर सचिन तेंदुलकर और अमिताभ बच्चन की तरह महसूस कर रहा हूं. जब मैंने हर जगह होर्डिंग्स देखे.” इस खबर में ये है खास- कल जेसीसी फैक्ट्री का किया उद्घाटन बोरिस जॉनसन भारत दौरे के पहले दिन कल यानी गुरुवार को गुजरात पहुंचे. उन्होंने वहां पर बुल्डोजर की कंपनी जेसीबी कंपनी का उद्घाटन किया. इस दौरान वह बुल्डोजर पर बैठक तस्वीरें भी खिंचवाई, जोकि सोशल मीडिया पर खूब वायरल हुई थी. PM मोदी और बोरिस जॉनसन के बीच हुई बात आज बोरिस जॉनसन और प्रधानमंत्री मोदी के बीच बातचीत हुई. इसमें यूके और भारत की रणनीतिक रक्षा, राजनयिक और आर्थिक साझेदारी पर गहन बातचीत की गई, जिसका उद्देश्य भारत-प्रशांत क्षेत्र में घनिष्ठ साझेदारी और सुरक्षा सहयोग को आगे बढ़ाना है. दुनिया में ऐसा स्वागत कहीं नहीं मिलता- जॉनसन ब्रिटेन के प्रधानमंत्री ने आज सुबह कहा, गुजरात के लोगों ने हमारे लिए शानदार स्वागत किया. यह बिल्कुल असाधारण था. मैंने ऐसा आनंदमय स्वागत कभी नहीं देखा. उन्होंने कहा कि मुझे दुनिया में कहीं और ऐसा स्वागत नहीं मिलता. जॉनसन ने मोदी से कहा कि आपके गृह राज्य को पहली बार देखना आश्चर्यजनक था. The post सचिन और अमिताभ बच्चन जैसा महसूस कर रहा हूं, भारत में भव्य स्वागत पर बोले बोरिस जॉनसन first appeared on India Ahead Hindi.",politics
"हिमाचल चुनाव की तैयारी में जे पी नड्डा पहुंचे कांगड़ा, भाजपा के लिए क्यों है इतना अहम यह जिला?","धर्मशाला, 22 अप्रैल। हिमाचल प्रदेश के सबसे बडे जिला कांगड़ा में आज भाजपा के राष्ट्रीय अध्यक्ष जगत प्रकाश नड्डा का दौरा शुरू हो गया। नड्डा कांगड़ा हवाई अड्डे पर उतरे, जहां प्रदेश के मुख्यमंत्री जय राम ठाकुर व पार्टी के प्रदेश अध्यक्ष सुरेश कश्यप ने उनका स्वागत किया। यहां से नड्डा मोटर काफिले में रोड शो के जरिये नगरोटा बगवां पहुंचेंगे। नड्डा अपने दो दिवसीय कांगड़ा प्रवास के दौरान पार्टी बैठकों में शिरकत करेंगे और पार्टी नेताओं से मिलेंगे। कांगड़ा में हैं 15 विधानसभा क्षेत्र नड्डा के दौरे के चलते कांगड़ा का सियासी माहौल गरमा गया है। प्रदेश सरकार के तमाम नेता यहां जुटे हैं। और आने वाले चुनावों के लिये प्रदेश के सबसे बड़े जिला में सियासी दांव चलने के लिये मंथन का दौर जारी है। भाजपा के लिये आने वाले चुनाव में जीत हासिल करना ही एकमात्र मकसद है। खासकर कांगड़ा जिला जहां 15 विधानसभा क्षेत्र हैं, जिनमें पार्टी कोई भी जोखिम लेने को तैयार नहीं है। यही वजह है कि पार्टी को एकजुट करने के लिये राष्ट्रीय अध्यक्ष को उतारना पड़ा है। उपचुनाव में हुई कांग्रेस की जीत दरअसल, बीते साल प्रदेश की एक लोकसभा और तीन विधानसभा सीटों पर हुए उपचुनाव में कांग्रेस जीत दर्ज करने में कामयाब रही है। इन सीटों पर भाजपा को हराने के बाद कांग्रेस के हौसले बुलंद हैं। दूसरी ओर पड़ोसी पंजाब में बड़ी जीत हासिल करने के बाद आम आदमी पार्टी अब हिमाचल में भी अपनी जड़ें जमाने की कोशिश में जुटी है। ऐसे में भाजपा को दोहरे मोर्चे पर जूझना पड़ रहा है। भाजपा ने हाल में आम आदमी पार्टी के कई बड़े नेताओं को भाजपा में शामिल कर उसे बड़ा झटका दिया, लेकिन कांग्रेस की चुनौती उसके लिए दिक्कत दे सकती है। जीत की रणनीति बना रही भाजपा सूत्रों के अनुसार, भाजपा ने भावी चुनौती को देखते हुए अपनी चुनावी तैयारियों को चाक-चौबंद करना शुरू कर दिया है। हर विधानसभा क्षेत्र की समीक्षा की जा रही है और हर भाजपा विधायक के रिपोर्ट कार्ड पर पैनी नजर रखी जा रही है। सूत्रों का कहना है कि टिकट काटने से लेकर टिकट तय करने में हर क्षेत्र के सामाजिक व राजनीतिक समीकरणों को ध्यान में रखा जाएगा। पार्टी के एक प्रमुख नेता का कहना है कि इस बार असंतुष्टों के लिए आम आदमी पार्टी का एक नया प्लेटफार्म उपलब्ध होने से ज्यादा सतर्कता बरती जा रही है। जेपी नड्डा का रोड शो राष्ट्रीय अध्यक्ष जगत प्रकाश नड्डा नगरोटा बगवां बाजार में ओपन जीप में भाजपा के रोड शो में भाग ले रहे हैं और उसके बाद एक विशाल जनसभा को संबोधित करेंगे। उसके बाद नड्डा मां चामुण्डा के दरबार में माथा टेकेंगे, 23 अप्रैल को राष्ट्रीय अध्यक्ष जगत प्रकाश नड्डा भाजपा की एक बैठक में भाग लेंगे और इसके बाद मां ब्रजेश्वरी के दर्शन करेंगे। भाजपा प्रवक्ता करण नंदा ने बताया की जगत प्रकाश नड्डा के दौरे को लेकर कार्यकर्ताओं में जोश है और इस जोश का एक बड़ा प्रदर्शन कांगड़ा में होने वाला है। भाजपा राष्ट्रीय अध्यक्ष के हिमाचल आगमन से कार्यकर्ता अति उत्साहित हैं, आज कांगड़ा जिला जगत प्रकाश नड्डा के स्वगत और अभिनंदन के लिए सज चुका है। भाजपा नेताओं ने कहा की नड्डा का दौरा एतिहासिक रहने वाला है। कांगड़ा में नड्डा Vs केजरीवाल, हिमाचल चुनाव की तैयारी में दोनों दिखाएंगे ताकत नड्डा के कार्यक्रम में करोड़ों की फ़िजूलखर्ची-- दीपक शर्मा हिमाचल प्रदेश कांग्रेस के वरिष्ठ प्रवक्ता दीपक शर्मा ने कहा कि जिस तरह से सरकारी संसाधनों का दुरुपयोग करके भाजपा के राष्ट्रीय अध्यक्ष जगत प्रकाश नड्डा के कार्यक्रमों पर फ़िज़ूलख़र्ची की जा रही है वह आपत्तिजनक है। राज्य सरकार जनता के धन को अपने राजनीतिक उद्देश्य की पूर्ति के लिए खर्च कर रही है। सरकार को महंगाई रोकने की कोई चिंता नहीं है।यह भाजपा सरकार की असंवेदनशीलता और सत्तालोलुपता को दर्शाता है। source: oneindia.com",politics
दिल्ली भाजपा अध्यक्ष ने पूर्वी और दक्षिणी निगमों के मेयर से अतिक्रमण-रोधी अभियान चलाने को कहा,"नई दिल्ली: भारतीय जनता पार्टी (भाजपा) शासित उत्तरी दिल्ली नगर निगम (एनडीएमसी) द्वारा हिंसा प्रभावित जहांगीरपुरी में कई अवैध ढांचों को ढहाने के एक दिन बाद पार्टी की दिल्ली इकाई के प्रमुख आदेश गुप्ता ने पूर्वी और दक्षिणी दिल्ली नगर निगमों के महापौरों को भी उनके क्षेत्रों में 'रोहिंग्या, बांग्लादेशियों और असामाजिक तत्वों द्वारा सरकारी जमीन पर किए गए अतिक्रमण' को समाप्त करने के लिए इसी तरह का अभियान चलाने के लिए पत्र लिखा.  गुप्ता ने इस मुद्दे पर दिल्ली में दो संवाददाता सम्मेलन को संबोधित किया, जिस दौरान उन्होंने आम आदमी पार्टी (आप) को एक 'दंगा पार्टी' करार दिया और आरोप लगाया कि उसके विधायक और पार्षद दिल्ली में अवैध रूप से रह रहे रोहिंग्या और बांग्लादेशियों को राशन कार्ड और मतदाता पहचान-पत्र प्राप्त करने में मदद कर रहे हैं. जहांगीरपुरी में बीते 16 अप्रैल को हनुमान जयंती की शोभायात्रा के दौरान क्षेत्र में हिंसा भड़कने के बाद गुप्ता ने उत्तर दिल्ली नगर निगम को पत्र लिखा था, जिसके बाद निगम ने बीते 20 अप्रैल को इलाके में अतिक्रमण रोधी अभियान चलाया था. हालांकि, उच्चतम न्यायालय के यथास्थिति बनाए रखने के निर्देश के बावजूद करीब डेढ़ घंटे बाद इस अभियान को रोक दिया गया था. आरोप है कि अभियान के तहत आरोपियों के कथित अवैध निर्माणों को तोड़ा जा रहा था, जिस पर सुप्रीम कोर्ट द्वारा रोक लगाए जाने के बाद भी कार्रवाई नहीं रोकी गई . बाद में जब याचिकाकर्ता के वकील वापस शीर्ष अदालत पहुंचे, तब तोड़-फोड़ की कार्रवाई रुकी. बीते बृहस्पतिवार को मामले की सुनवाई करते हुए सुप्रीम कोर्ट ने एनडीएमसी के इस तोड़फोड़ अभियान पर दो हफ्ते की रोक लगा दी और कहा था वह तोड़फोड़ की कार्रवाई का संज्ञान लेगा, जो निगम को हमारे के आदेश से अवगत कराए जाने के बाद भी जारी रही थी.",politics
चारा घोटाला: झारखंड उच्च न्यायालय ने लालू यादव को रांची के अंतिम मामले में भी जमानत दी,"रांची, 22 अप्रैल (भाषा) झारखंड उच्च न्यायालय ने राजद प्रमुख और बिहार के पूर्व मुख्यमंत्री लालू प्रसाद यादव को रांची के डोरंडा कोषागार से गबन के चारा घोटाले के अंतिम मामले में भी शुक्रवार को जमानत दे दी गई। इसके बाद अब दिल्ली स्थित अखिल भारतीय आयुर्विज्ञान संस्थान (एम्स) में न्यायिक हिरासत में इलाजरत लालू के सोमवार तक रिहा हो जाने की संभावना है। लालू प्रसाद के खिलाफ रांची में चारा घोटाले का यह अंतिम मामला था और अब उनके खिलाफ पटना में ही चारा घोटाले के मामले विचाराधीन रह गये हैं। रांची के चारा घोटाले के पांच मामलों में से सभी में अब लालू यादव को जमानत मिल चुकी है। इससे पूर्व झारखंड उच्च न्यायालय में न्यायमूर्ति अपरेश कुमार सिंह की पीठ ने डोरंडा कोषागार से 139 करोड़ और 35 लाख रुपये की अवैध निकासी के चारा घोटाले के मामले में अभियुक्त लालू प्रसाद यादव की जमानत याचिका पर बृहस्पतिवार को सुनवाई की। झारखंड उच्च न्यायालय ने बहस पूरी होने के बाद लालू प्रसाद यादव की जमानत याचिका सिर्फ इस शर्त के साथ मंजूर कर ली कि उन्हें विशेष सीबीआई अदालत द्वारा दिये गये 10 लाख रुपये के आर्थिक दंड की राशि अदालत में जमा करानी होगी। इससे पहले बुधवार को इस मामले में केन्द्रीय जांच ब्यूरो (सीबीआई) ने अपना जवाब दाखिल करते हुए कहा था कि लालू प्रसाद यादव ने चारा घोटाले के डोरंडा कोषागार मामले में तय पांच वर्ष की सजा की आधी अवधि अब तक न्यायिक हिरासत में पूरी नहीं की है, लिहाजा उन्हें इस मामले में जमानत नहीं दी जानी चाहिए। जबकि लालू प्रसाद यादव के वकील सर्वोच्च न्यायालय के वरिष्ठ अधिवक्ता कपिल सिब्बल ने बृहस्पतिवार को अदालत में ऑनलाइन पेश होते हुए दोहराया कि लालू प्रसाद यादव ने चारा घोटाले के सभी मामलों में कुल चालीस माह से अधिक की न्यायिक हिरासत की अवधि पूरी कर ली है, जिसे देखते हुए उन्हें तत्काल जमानत दी जानी चाहिए। इस मामले से जुड़े सभी पक्षों को सुनने के बाद अदालत ने लालू यादव को रांची के चारा घोटाले के इस अंतिम मामले में भी ज़मानत दे दी। अदालत ने कहा कि लालू प्रसाद यादव ने लगभग 40 महीने जेल में गुजारे हैं, जो इस मामले में उन्हें दी गयी पांच वर्ष की कैद की सजा की आधी सजा अर्थात 30 महीने से अधिक है। लालू यादव का फिलहाल दिल्ली स्थित एम्स में न्यायिक हिरासत में इलाज चल रहा है। इससे पूर्व चारा घोटाले में जमानत याचिका पर लालू की ओर से सर्वोच्च अदालत के अधिवक्ता कपिल सिब्बल की बहस आठ अप्रैल को ही पूरी हो गई थी, जिसके बाद मामले में अपना जवाब देने के लिए सीबीआई ने समय मांगा था। अदालत ने आगे की सुनवाई के लिए 22 अप्रैल की तिथि निर्धारित की थी। सिब्बल ने दिल्ली से ऑनलाइन बहस की और दावा किया कि सजा की आधी अवधि पूरा कर लेने के नियम को देखते हुए लालू यादव को जमानत दी जानी चाहिए। सीबीआई की ओर से केन्द्र सरकार के अतिरिक्त महाधिवक्ता प्रशांत पल्लव ने लालू के दावों का विरोध किया। प्रशांत ने कहा कि डोरंडा मामले में लालू यादव ने अब तक निर्धारित कम से कम 30 माह की अवधि न्यायिक हिरासत में पूरी नहीं की है, अतः उन्हें जमानत नहीं दी जा सकती है। इस मामले में लालू प्रसाद यादव को 21 फरवरी को सजा सुनायी गयी थी। बिहार के पूर्व मुख्यमंत्री लालू प्रसाद यादव ने सीबीआई अदालत के आदेश के खिलाफ झारखंड उच्च न्यायालय में 24 फरवरी को अपील दाखिल की थी। लालू प्रसाद यादव की जमानत याचिका में बढ़ती उम्र और 17 प्रकार की बीमारी होने का हवाला दिया गया था। भाषा, इन्दु संतोष संतोष यह खबर ‘भाषा’ न्यूज़ एजेंसी से ‘ऑटो-फीड’ द्वारा ली गई है. इसके कंटेंट के लिए दिप्रिंट जिम्मेदार नहीं है.",politics
"हार्दिक पटेल का कांग्रेस पर बड़ा हमला बोले- 'सचिन पायलट संग जैसा राजस्थान में हुआ, वैसा गुजरात में मेरे साथ...","नई दिल्लीः इस बार के विधानसभा चुनाव में करारी हार के बाद कांग्रेस शायद को शायद एक बार फिर इस साल के आखिर में होने वाले गुजरात विधानसभा चुनाव में बड़ा झटका लग सकता है. जहां एक तरफ बुधवार रात करीब साढ़े 11 बजे गुजरात कांग्रेस के दलित चेहरे जिग्नेश मेवाणी को गिरफ्तार कर लिया गया था तो वहीं अब गुजरात कांग्रेस के कार्यकारी अध्यक्ष और पाटीदार नेता हार्दिक पटेल ने कुछ ऐसे संकेत दे दिए हैं जिससे कांग्रेस पार्टी में मुश्किलें कड़ी हो सकती है. दरअसल, पिछले कुछ दिनों से हार्दिक पटेल की पार्टी की नेतागिरी से नाराजगी देखने को मिल रही है. वहीं, दिल्ली में हाई कमान से मुलाकात के बाद उन्होंने भारतीय जनता पार्टी में जाने के संकेत दिए हैं. उन्होंने साफ संकेत देते हुए कहा कि, वो भाजपा की नेतागिरी और उसकी संगठन शक्ति से बहुत प्रभावित है. हिंदी अखबार से बातचीत में पाटीदार नेता हार्दिक पटेल ने जो बातें की उसके बाद अब उनके कांग्रेस छोड़ने और भाजपा में शामिल होने की संभावना जताई जा रही है. एक इंटरव्यू के दौरान हार्दिक पटेल ने कई सवालों का जवाब देते हुए अपनी बात रखी जब उनसे यह पूछा गया की आप भाजपा ज्वाइन कर रहे हैं? तो इस सवाल पर उन्होंने काफी सटीक जवाब देते हुए कहा की ऑप्शन हमेशा मौजूद रहता है, हमें भी हमारा भविष्य देखना है, भाजपा की बात करें तो उनके लीडरशिप में फैसले लेने की क्षमता है. अगले सवाल पर उनसे पूछा गया की कांग्रेस से आपको क्या शिकायतें हैं? तब उन्होंने शिकायतों का ज़िक्र करते हुए कहा पहली बात तो ये है कि जनता को विपक्ष से ये उम्मीद होती है कि वो उनका मुद्दा उठाए लेकिन अफसोस है कि हम इस मामले में काफी पीछे हैं. गुजरात में 30 साल से कांग्रेस की सरकार नहीं बन पाई है. कांग्रेस नेता ज्यादा है, इसलिए मतभेद भी ज्यादा है. जबकि होना ये चाहिए कि ज्यादा नेता होने पर काम तेजी से होना चाहिए, लेकिन इससे कांग्रेस के फैसले लेने की शक्ति कम हो गई है. आपको बता दें भाजपा में कांग्रेस से ज्यादा नेता है ऐसा सवाल हार्दिक पटेल से पूछा गया तो उन्होंने कहा वहां लीडरशिप की निर्णय शक्ति जबरदस्त है. मैं कांग्रेस से नाराज हूं, इसलिए नहीं कहता हूं क्योंकि ये सालों से चल रहा है. कांग्रेसियों का भी यही कहना है. इन्ही कारणों से कांग्रेस को नुकसान झेलना पड़ रहा है और भाजपा को जीत मिल रही है. जब बीजेपी की लीडरशिप को लेकर सवाल पूछा गया तो उन्होंने कहा की मैं उनकी अच्छी बात को स्वीकार करता हूं. उन्होंने कश्मीर से धारा 370 हटाई, राम मंदिर बनवा रहे हैं. मैं इन सभी चीजों को स्वीकार करता हूं और उनके इस कदम की सराहना करता हूं. काम अगर अच्छा हो रहा है तो उसकी तारीफ की जानी चाहिए. मैं सत्ता के मोह में ये बात नहीं कह रहा हूं. साथ ही जब उनसे यह पूछा गया की उन्हें भाजपा का कौन सा काम पसंद है तो उन्हे इस सवाल का जवाब देते हुए कहा की, भाजपा संगठन पर खूब काम करती है. उनके कामकाज भी अलग-अलग समय पर बदलते रहते हैं. जैसे मोबाइल में अपडेट आता है, वैसे ही भाजपा भी अपने में नए अपडेट आती है.",politics
गृह मंत्री अमित शाह के रोड शो से पहले 100 पुलिसकर्मियों ने MPCC दफ्तर घेरा,भोपाल. केंद्रीय गृह मंत्री अमित शाह के आज भोपाल दौरे के दौरान बीजेपी प्रदेश मुख्यालय पर भी कार्यक्रम है. लेकिन पुलिस ने सुरक्षा कांग्रेस दफ्तर की बढ़ा दी है. करीब 100 पुलिस कर्मियों ने पीसीसी दफ्तर को अपने सुरक्षा घेरे में ले लिया है. क्या वजह ये जानने के लिए पूरी खबर . अमित शाह के आज अलग-अलग कई कार्यक्रम है. शाम 4:00 बजे अमित शाह का लिंक रोड नंबर 2 पर रोड शो होगा. 2 किलोमीटर के रोड शो के बाद शाह बीजेपी दफ्तर पहुंचेंगे. वहां 2 घंटे समय बिताने का कार्यक्रम है. अमित शाह इस दौरान बीजेपी नेताओं और कार्यकर्ताओं के साथ चर्चा करेंगे. लेकिन उनके रोड शो के पहले अचानक प्रदेश कांग्रेस दफ्तर की सुरक्षा व्यवस्था को कड़ा कर दिया गया है. करीब100 पुलिसकर्मियों के घेरे में पीसीसी दफ्तर को ले लिया गया है. इसकी वजह कांग्रेसियों के अमित शाह से मिलने और ज्ञापन देने का ऐलान है. ये है वजह कांग्रेस विधायक और पूर्व मंत्री पीसी शर्मा ने कल भोपाल पुलिस कमिश्नर को पत्र लिखा था. इस बात की मांग की थी कि कांग्रेस का 11 सदस्यीय दल जिला अध्यक्ष कैलाश मिश्रा के नेतृत्व में केंद्रीय गृह मंत्री अमित शाह से मिलना चाहता है. शर्मा ने पत्र में लिखा था कि कांग्रेस का प्रतिनिधि दल अमित शाह से मिलकर ज्ञापन देना चाहता है. आज कांग्रेस पार्टी ने ऐलान किया कि वह प्रदेश कांग्रेस दफ्तर से लिंक रोड नंबर 2 पर जाकर अमित शाह से मुलाकात कर उन्हें ज्ञापन देंगे. हालांकि कांग्रेसियों को मिलने का समय नहीं दिया गया है. इसके बावजूद कांग्रेसियों के केंद्रीय गृह मंत्री अमित शाह से मिलने के ऐलान पर प्रदेश कांग्रेस दफ्तर के बाहर सुरक्षा व्यवस्था बढ़ा दी गयी. पीसीसी दफ्तर से लिंक रोड नंबर 2 की तरफ जाने वाले मार्ग को बेरिकेड्स के के सहारे बंद कर दिया गया है. किसी भी कांग्रेसी को अमित शाह के रोड शो के दौरान जाने की अनुमति नहीं होगी. किसी कांग्रेसी को शाह से मिलने की इजाज़त नहीं कांग्रेस नेता चाहते हैं कि प्रदेश के हालातों को लेकर केंद्रीय गृह मंत्री अमित शाह को ज्ञापन सौंपा जाए. लेकिन हंगामें और विरोध प्रदर्शन की आशंका के कारण कांग्रेसियों के ऐलान के बाद भारी सुरक्षा बल प्रदेश कांग्रेस दफ्तर के बाहर तैनात कर दिया गया है. अमित शाह के रोड शो और बीजेपी दफ्तर में होने वाले कार्यक्रम के दौरान किसी भी कांग्रेसी को लिंक रोड पर जाने और बीजेपी दफ्तर पहुंचने की अनुमति नहीं होगी. मतलब साफ है कि पुलिस चाहती है कि अमित शाह के दौरे के दौरान किसी तरीके की गड़बड़ी ना हो और इसी के लिए सुरक्षा के लिहाज से प्रदेश कांग्रेस दफ्तर के बाहर पुलिस सुरक्षा का घेरा मजबूत किया गया है.,politics
"भारत के स्वागत से गदगद ब्रिटिश PM बोरिस जॉनसन, बोले- मुझे सचिन तेंदुलकर और अमिताभ बच्चन जैसा फील हुआ","प्रधानमंत्री नरेंद्र मोदी के साथ वार्ता के दौरान ब्रिटिश पीएम बोरिस जॉनसन अपने स्वागत से काफी गदगद दिखे। उन्होंने यहां तक कह दिया कि उन्हें ऐसा भव्य स्वागत देखकर महान क्रिकेटर सचिन तेंदुलकर और बॉलीवुड मेगास्टार अमिताभ बच्चन जैसा फील हुआ। दरअसल भारत दौरे पर आए ब्रिटिश पीएम ने शुक्रवार को राष्ट्रीय राजधानी के हैदराबाद हाउस में प्रधानमंत्री नरेंद्र मोदी से मुलाकात की। इस दौरान उन्होंने रक्षा, व्यापार और स्वच्छ ऊर्जा के क्षेत्र में आपसी सहयोग को और विस्तार देने के लिए कई बड़ी घोषणाएं कीं और अहमदाबाद पहुंचने पर उनके गर्मजोशी भरे स्वागत पर खुशी जताई। बोरिस जॉनसन ने कहा, ""मैं पीएम नरेंद्र मोदी और भारत के लोगों को भव्य स्वागत के लिए धन्यवाद देता हूं। मेरे आगमन पर जब मैंने हर जगह होर्डिंग्स देखे तो मुझे सचिन तेंदुलकर और अमिताभ बच्चन की तरह महसूस हुआ।"" बता दें कि बोरिस जॉनसन के भारत आने पर उनके रास्ते के चारो ओर भारत-ब्रिटेन की दोस्ती के प्रतीकों के कई होर्डिंग्स लगाए थे। गुजरातियों ने हाथ में तिरंगा और वेलकम टू इंडिया की होर्डिंग लेकर जॉनसन स्वागत किया। बता दें कि ब्रिटेन के प्रधानमंत्री रूस-यूक्रेन युद्ध की पृष्ठभूमि में दो दिवसीय यात्रा पर गुरुवार को भारत पहुंचे। वे गुजरात जाने वाले ब्रिटेन के पहले प्रधानमंत्री हैं। इससे पहले प्रधानमंत्री कार्यालय (पीएमओ) ने एक ट्वीट में कहा, ‘‘प्रधानमंत्री नरेंद्र मोदी और बोरिस जॉनसन ने नई दिल्ली में वार्ता की। दोनों नेताओं ने भारत और ब्रिटेन के बीच द्विपक्षीय सहयोग को बढ़ावा देने के रास्तों के बारे में चर्चा की।’’ For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"जेपी नड्डा का कांगड़ा दौरा, नगरोटा बगवां में किया रोड शो और जनसभा","हिमाचल विधानसभा चुनाव 2022 (Himachal Assembly Election 2022) के मद्देनजर भाजपा के राष्ट्रीय अध्यक्ष जेपी नड्डा नगरोटा बगवां बाजार में रोड शो किया और फिर एक जनसभा (JP Nadda kangra tour) को संबोधित किया. प्रदेश के मुख्यमंत्री जयराम ठाकुर ने गगल एयरपोर्ट में नड्डा का स्वागत (CM JAIRAM WELCOMES JP NADDA) किया. कांगड़ा: भाजपा के राष्ट्रीय अध्यक्ष जगत प्रकाश नड्डा हिमाचल प्रदेश के सबसे बड़े जिले कांगड़ा के दो दिन के दौरे पर पहुंच (JP Nadda kangra tour) चुके हैं. आज सुबह जेपी नड्डा गग्गल एयरपोर्ट (JP NADDA AT GAGGAL AIRPORT) पहुंचे. गग्गल एयरपोर्ट में नड्डा का स्वागत सीएम जयराम ठाकुर और बीजेपी के प्रदेश अध्यक्ष सुरेश कश्यप ने (CM Jairam welcomes JP Nadda) किया. इस दौरान कई बीजेपी नेता और कार्यकर्ता भी जेपी नड्डा के स्वागत के लिए मौजूद थे. नगरोटा में जेपी नड्डा का रोड शो- कांगड़ा दौरे पर पहुंचे जेपी नड्डा ने नगरोटा बगवां में रोड (jp nadda roadshow in kangra) शो किया. इस दौरान जेपी नड्डा, सीएम जयराम ठाकुर और बीजेपी के प्रदेश अध्यक्ष सुरेश कश्यप ने खुली जीप में लोगों और कार्यकर्ताओं का अभिवादन स्वीकर किया. ये रोड शो नगरोटा बगवां बाजार में हुआ. इसके बाद जेपी नड्डा ने जनसभा को भी संबोधित किया, जहां नड्डा ने इस साल आखिर में होने वाले विधानसभा चुनाव में बीजेपी की जीत का दावा करते हुए कहा कि इस बार भी हिमाचल में कमल खिलेगा और सरकार रिपीट होगी. दो दिन के दौरे पर कांगड़ा पहुंचे जेपी नड्डा- जेपी नड्डा के कांगड़ा दौरे को हिमाचल विधानसभा चुनाव 2022 (Himachal Assembly Election 2022) की तैयारियों से जोड़कर देखा जा रहा है. जेपी नड्डा दो दिन के कांगड़ा दौरे पर पहुंचे हैं. जहां पहले दिन रोड शो, जनसभा और पदाधिकारियों से मुलाकात के बाद शनिवार को जेपी नड्डा दिनभर बूथ लेवल से लेकर मंडल स्तर तक के जमीनी कार्यकर्ताओं के साथ बैठक करेंगे. इस दौरान उनका विधानसभा चुनाव के करीब 6 महीने पहले यह जानने का प्रयास रहेगा कि मिशन रिपीट के लिए कांगड़ा तैयार है कि नहीं. इसके अलावा आपसी कलह और पार्टी कार्यकर्ताओं की नाराजगी को भी भांपा जाएगा. कुल मिलाकर जेपी नड्डा विधानसभा चुनाव की रणनीति बनाने में जुट गए हैं. कांगड़ा का किला जीतना- कांगड़ा हिमाचल का सबसे बड़ा जिला है जहां 15 विधानसभा सीटें हैं. जेपी नड्डा भी जानते हैं कि हिमाचल की सत्ता का रास्ता कांगड़ा से होकर जाता है. बीते विधानसभा चुनाव में कांगड़ा जिले की 11 सीटों पर कमल खिला था और इस बार बीजेपी इस प्रदर्शन को दोहराना चाहेगी. बीजेपी इस बार सरकार रिपीट करने का दावा कर रही है और इसके लिए कांगड़ा का किला जीतना सबसे जरूरी है. इस बार बीजेपी के लिए चुनौती और भी बड़ी होगी क्योंकि कांग्रेस के साथ-साथ आम आदमी पार्टी भी राह में रोड़ा बन सकती है. 2 हफ्ते में दूसरा दौरा- इस बार हिमाचल विधानसभा की कमान खुद जेपी नड्डा ने संभाल ली है, इस बात का अंदाजा इसी बात से लगाया जा सकता है कि जेपी नड्डा बीते दो हफ्तों में दूसरी बार हिमाचल का दौरा (JP Nadda Himachal tour) कर रहे हैं. इससे पहले 9 अप्रैल को जेपी नड्डा 4 दिन के दौरे पर आए थे. उस दौरे पर नड्डा ने शिमला में रोड शो करने के साथ-साथ विधायक दल के साथ संगठन के नेताओं के साथ मंथन किया था और फिर अपने गृह जिले बिलासपुर की भी नब्ज टटोली थी. अब जेपी नड्डा कांगड़ा में हैं, जहां कार्यकर्ताओं से लेकर जनता और नेताओं का मूड भांपने की तैयारी है. : आज से दो दिन के कांगड़ा दौरे पर नड्डा, 'आप' के साथ अपने भी होंगे चुनौती",politics
नीतीश कुमार बिहार में रहेंगे या करेंगे दिल्ली की सियासत? इशारों में दिया जवाब,"पटना. बिहार की सियासत में इन दिनों इस बात की चर्चा खूब हो रही है कि मुख्यमंत्री नीतीश कुमार अब बिहार छोड़ दिल्ली की राजनीति करेंगे. लेकिन, अब खुद नीतीश कुमार ने इशारों ही इशारों में बता दिया है आने वाले दिनों वह बिहार में सियासत करेंगे या दिल्ली की राजनीति में शामिल होंगे. नीतीश कुमार ने अपने ऊपर चल चल रहे तमाम कयासों को सिरे से खारिज करते हुए साफ-साफ इशारा किया है कि वह बिहार को छोड़कर कहीं नहीं जा रहे हैं. वह बिहार में रह कर ही बिहार के विकास का कार्य करते रहेंगे. दरअसल नीतीश कुमार ने दिल्ली जाने की चर्चा पर उस समय विराम लगाने की कोशिश की जब पटना में सिविल सेवा दिवस मनाया जा रहा था और बिहार के तमाम जिले के डीएम से लेकर बिहार के शीर्ष अधिकारियों की पूरी फौज कार्यक्रम में मौजूद थी. इन्हें ही सम्बोधित करते हुए नीतीश कुमार ने बड़ा इशारा करते हुए कहा कि जिले में विकास का कार्य हो रहा है कि नहीं इसकी निगरानी खुद डीएम करें, ताकि पता तो चल सके की विकास की जमीनी हकीकत क्या है? सीएम ने जिलाधिकारियों से कही बड़ी बात उन्होंने जिलाधिकारियों को संबोधित करते हुए कहा कि अधिकारी निश्चिंत नहीं रहे, मै लगातार यात्रा करता रहता हूं, अभी कुछ दिन पहले भी निजी यात्रा पर था उस दौरान भी कई गड़बड़ी की शिकायत मिली थी. मै साफ कर देना चाहता हूं कि आगे भी बिहार का दौरा करता रहूंगा और विकास कार्य की जमीनी हकीकत को देखूंगा. इसलिए आप भी जिला में रहते हुए अचानक से पहुंच कर विकास कार्य का जायजा लेते रहिएगा. अब साफ है कि नीतीश कुमार ने बड़ा इशारा कर दिया की विकास कार्य के लिए वो बिहार का दौरा करते रहेंगे. ऐसे में बिहार की सियासत छोड़ दिल्ली जाने की बात का उन्होंने इशारों ही इशारों में जवाब दिया है. ‘राजनीतिक रोटी सेंकना चाहते हैं कुछ लोग’ JDU के मुख्य प्रवक्ता और MLC नीरज कुमार कहते हैं कि बिहार की जनता ने नीतीश कुमार को बिहार की सेवा का मौका दिया है और मुख्यमंत्री जी पूरी ईमानदारी और मेहनत से अपना काम कर रहे हैं. कुछ लोग हैं जो जानबूझ कर इस तरह की बात उठा राजनीतिक रोटी सेंकना चाहते हैं. उससे कोई फर्क नहीं पड़ता है. नीतीश कुमार लंबे समय से बिहार की जनता की सेवा कर रहे हैं और यह बिहार की जनता देख भी रही है.",politics
"गृहमंत्री अमित शाह की MP को बड़ी सौगात, भोपाल में बनेगी फॉरेंसिक साइंस यूनिवर्सिटी","भोपाल ( प्रतुल पाराशर): केंद्रीय गृहमंत्री अमित शाह आज मध्य प्रदेश दौरे पर हैं। उन्होंने राजधानी भोपाल में 48वीं अखिल भारतीय पुलिस विज्ञान कांग्रेस का शुभारंभ किया। इस दौरान केंद्रीय गृहमंत्री ने बड़ी घोषणा करते हुए कहा कि भोपाल में फॉरेंसिक साइंस यूनिवर्सिटी बनाई जाएगी। उन्होंने कहा कि अब अंग्रेजों की डंडा मार पुलिस नहीं चलेगी, अब नॉलेज, सबूत और तर्कपूर्ण पुलिसिंग जरूरी है। पुलिस को अपराधियों से दो कदम आगे रहना है, इसके लिए टेक्नोलॉजी बहुत जरूरी है। कॉन्स्टेबल और हेड कॉन्स्टेबल को भी टेक्नो फ्रेंडली होना होगा। इस दौरान अमित शाह ने मध्य प्रदेश पुलिस की तारीफ की और कहा कि कोरोना आपदा के वक्त पुलिस का मानवीय चेहरा सामने आया, पुलिस की अब हर तरफ तारीफ होती है। पुलिस को आधुनिक बनाना पड़ेगा। अपराधी टेक्नोलाजी से लैस हो रहे हैं, पुलिस को भी टेक्नोलाजी से लैस करना होगा। इससे पहले शुक्रवार सुबह साढ़े दस बजे केंद्रीय मंत्री का विमान राजा भोज विमानतल पर पहुंचा। विमानतल पर सीएम शिवराज सिंह चौहान के अलावा उनके कैबिनेट सहयागी नरोत्तम मिश्रा, उषा ठाकुर, विश्वास सारंग, बृजेंद्र प्रताप सिंह, कमल पटेल, सांसद प्रज्ञा सिंह ठाकुर, वित्‍त मंत्री जगदीश देवड़ा और मंत्री बिसाहू लाल सिंह ने अमित शाह के फूलों का गुच्छा देकर स्वागत किया। गृह मंत्री अमित शाह के साथ केंद्रीय गृह राज्य मंत्री अजय कुमार मिश्रा, केंद्रीय राज्‍य मंत्री प्रह्लाद पटेल, फग्गन सिंह कुलस्ते और एल मुरुगन भी भोपाल पहुंचे हैं। यहां से अमित शाह हेलीकाप्‍टर से कान्‍हासैया स्‍थित केंद्रीय पुलिस प्रशिक्षण अकादमी (सीएपीटी) के लिए रवाना पहुंचे। यहां पहुंचकर उन्‍होंने शहीद जवानों को पुष्‍पांजलि अर्पित की और 48वीं अखिल भारतीय पुलिस विज्ञान कांग्रेस का उद्घाटन किया। सीएपीटी में कार्यक्रम के मंच पर सीएम शिवराज सिंह चौहान और प्रदेश के गृहमंत्री नरोत्तम मिश्रा भी उनके साथ हैं।",politics
छत्तीसगढ़ में चुनाव से पहले बड़ा धार्मिक दांव खेलने की तैयारी में बीजेपी,"रायपुर. छत्तीसगढ़ में विधानसभा और लोकसभा चुनाव की तैयारियों के लिए राज्य में बीजेपी ने बड़ा धार्मिक दांव चला है. इसके तहत आगामी पांच मई से सांसदों को और विधायकों को 100-100 कमजोर बूथ तलाशने की जिम्मेदारी दी गई है. इतना ही नहीं बीजेपी ने समीक्षा पत्र में हर बूथ में धार्मिक समीकरण की भी जानकारी मांगी है. मसलन हर बूथ में कितने हिन्दू, मुस्लिम, सिख और ईसाई और अन्य धर्मों को मानने वाले मतदाता हैं. इसकी जानकारी जुटाने के लिए नेताओं और कार्यकर्ताओं को एक फार्म दिया गया है, जिसमें डाटा भरने के बाद वापस जमा करना है. मिली जानकारी के मुताबिक नेताओं और कार्यकर्ताओं से बूथवार 24 बिंदुओं पर जानकारी मांगी गई है. इस नीति के तहत बीजेपी बूथ स्तर पर धार्मिक समीकरण की जानकारी जुटा रही है. बीजेपी के प्रदेश अध्यक्ष विष्णुदेव साय ने कहा कि संगठन स्तर पर चुनाव की तैयारियां की जा रही हैं. इसके तहत बूथ स्तर पर टीम का गठन कर जरूरी जानकारियां जुटाई जा रही हैं. कमजोर बूथ का पता लगाया जा रहा है. साथ ही स्थानीय स्तर पर समस्याएं जानने का प्रयास भी है. सगठन स्तर पर एक प्रोफार्मा बनाकर विधायक सांसदों और कार्यकर्ताओं को जिम्मेदारी सौंपी गई है. पार्टी अपने स्तर पर काम करती रहती है. मुख्यमंत्री भूपेश बघेल ने कसा तंज बीजेपी के बूथों पर धार्मिक समीकरण की संभावनाएं तलाशने पर मुख्यमंत्री भूपेश बघेल ने तंज कसा है. सीएम भूपेश ने कहा कि आला नेता बीजेपी विधायकों की तो पहले ही टिकिट काट चुके हैं. पहले ही बता चुके हैं कि उन्हें दोबारा टिकिट नहीं मिलेगी. अब सांसदों को निपटाने की तैयारी की चुकी है. उनका टिकट काटने की तैयारी है, इसलिए ही ऐसा कर रहे हैं. बता दें कि सीएम भूपेश बघेल का शुक्रवार को दुर्ग दौरा है. दुर्ग रवाना होने से पहले सीएम ने रायपुर में मीडिया से चर्चा करते हुए बीजेपी पर तंज कसा.",politics
"राजस्थान: कांग्रेस सेवादल को मिलेगा जीत दिलाने का टास्क, लगातार हार रही सीटों पर रहेगा फोकस, जानें वजह","राजस्थान विधानसभा चुनाव 2023 में कांग्रेस सेवादल नई भूमिका में नजर आएगा। कांग्रेस सेवादल को विधानसभा चुनावों में जीत दिलाने का टास्क दिया जाएगा। विशेषकर उन सीटों को जीताने का टास्क दिया जाएगा, जहां कांग्रेस को लगातार हार का सामना करना पड़ रहा है। प्रदेश में 52 सीटें ऐसी है जहां से कांग्रेस लगातार पिछले तीन चुनाव हार रही है। इन विधानसभा क्षेत्रो में कांग्रेस सेवादल कार्यकर्ता घर-घर जाएंगे और कांग्रेस के पक्ष में मतदान करने की अपील करेंगे। कांग्रेस सेवादल के कार्यकर्ता प्रत्याशियों को लेकर भी आमजन और कार्यकर्ताओं से फीडबैक लेंगे। ऐसी चर्चा है कि कांग्रेस सेवादल की रिपोर्ट के आधार पर ही प्रत्याशियों का चयन किया जाएगा। इससे पहले भी 2018 के चुनावों में कांग्रेस सेवादल को टास्क मिला था। कांग्रेस सेवादल को किया जा रहा तैयार कांग्रेस के सबसे अनुशासित संगठन के रूप में मशहूर कांग्रेस सेवादल का लगातार नया रूप देखने को मिल रहा है। आजादी की गौरव यात्रा से कांग्रेस सेवादल ने आमजन को जोड़ने का काम किया है। केंद्र के तीन कृषि कानूनों के विरोध में जहां कांग्रेस सेवादल ने पूरे प्रदेश में किसान संघर्ष यात्रा निकाली थी तो अब कांग्रेस सेवादल को साल 2023 में होने वाले विधानसभा चुनाव के लिए तैयार किया जा रहा है। लगातार हार रही सीटों पर सेवादल टास्क संभालेगा। विधानसभा चुनाव से तकरीबन 6 माह पहले कांग्रेस सेवादल के कार्यकर्ताओं को उन विधानसभा सीटों पर जीत दिलाने का टास्क दिया जाएगा जहां पर पार्टी को लगातार हार का सामना करना पड़ रहा है। इन 52 सीटों पर तीसरी बार मिली हार राजस्थान विधानसभा चुनाव 2023 के अंत तक होने है। लेकिन राजस्थान प्रदेश कांग्रेस कमेटी ने अभी से चुनावी तैयारी शुरू कर दी है। कांग्रेस पार्टी उन सीटों पर फोकस कर रही है जहां गत तीन चुनावों में हार का सामना करन पड़ा है। ये है श्रीगंगानगर, अनूपगढ़, भादरा, बीकानेर पूर्व, रतनगढ़, उदयपुरवाटी, खंडेला, शाहपुरा, फुलेरा, विद्याधर नगर, मालवीय नगर, सांगानेर, बस्सी, किशनगढ़ बास, बहरोड, थानागाजी, अलवर शहर, नगर, नदबई, धौलपुर, महवा, गंगापुर, मालपुरा, अजमेर नॉर्थ, अजमेर साउथ, ब्यावर, नागौर, खींवसर, मेड़ता, जैतारण, सोजत, पाली, मारवाड़ जंक्शन, बाली, भोपालगढ़, सूरसागर, सिवाना, भीनमाल, सिरोही, रेवदर, उदयपुर, घाटोल, कुशलगढ़, राजसमंद, आसींद, भीलवाड़ा, बूंदी, कोटा साउथ, लाडपुरा, रामगंज मंडी, झालरापाटन और खानपुर। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
ब्रिटिश प्रधानमंत्री बोरिस जानसन और प्रधानमंत्री नरेन्द्र मोदी के बीच हुई प्रतिनिधिमंडल स्तर की वार्ता,"नई दिल्ली, 22 अप्रैल (हि.स.)। ब्रिटेन के प्रधानमंत्री बोरिस जानसन और प्रधानमंत्री नरेन्द्र मोदी की शुक्रवार को यहां हैदराबाद हाउस में मुलाकात हुई। दोनों नेताओं के बीच प्रतिनिधिमंडल स्तर की वार्ता भी हुई। इस दौरान दोनों देशों के बीच कुछ महत्वपूर्ण समझौते हुए। ब्रिटेन के प्रधानमंत्री बोरिस जानसन गुरूवार को दो दिवसीय भारत दौरे पर पहुंचे। उनकी यात्रा की शुरूआत गुजरात के अहमदाबाद से हुई। शु्क्रवार सुबह वह राजधानी दिल्ली पहुंचे, जहां राष्ट्रपति भवन में प्रधानमंत्री मोदी ने उनका जोरदार स्वागत किया। जानसन ने शानदार स्वागत के लिए प्रधानमंत्री मोदी का आभार जताया। उन्होंने कहा, “ मुझे नहीं लगता कि चीजें हमारे बीच (भारत-ब्रिटेन) कभी उतनी मजबूत या अच्छी रही हैं जितनी अभी हैं।' ब्रिटिश प्रधानमंत्री ने राजघाट जाकर महात्मा गांधी की समाधि पर पुष्पांजलि अर्पित कर उन्हें श्रद्धांजलि अर्पित की। इसके बाद दोनों देशों के प्रधानमंत्रियों के बीच हैदराबाद हाउस में प्रतिनिधिमंडल स्तर की वार्ता हुई। चर्चा है कि जानसन और मोदी के बीच रूस और यूक्रेन के बीच जारी युद्ध को लेकर भी चर्चा हुई । हिन्दुस्थान समाचार/अजीत पाठक",politics
"Covid-19: 5 से 11 साल के बच्चों का लगेगी Corbevaxवैक्सीन, पैनल ने की मंजूरी की सिफारिश","भारत के केंद्रीय औषधि प्राधिकरण की एक विशेषज्ञ समिति ने 5 से 11 साल तक की उम्र के बच्चों के लिए बायोलॉजिकल ई के कोविड-19 निरोधक टीके Corbevax के लिए आपातकालीन इस्तेमाल की मंजूरी देने की सिफारिश की है। सीडीएससीओ की कोविड-19 पर विषय विशेषज्ञ समिति ने हालांकि 2 से 11 वर्ष के आयु के बच्चों के बीच Covaxin के उपयोग के लिए भारत बायोटेक से आपातकालीन उपयोग प्राधिकरण ( ईयूए), आवेदन की समीक्षा के लिए आंकड़ा मांगा है। भारत के औषधि महानियंत्रक (DCGI) ने पिछले साल 28 दिसंबर को वयस्कों में आपातकालीन स्थितियों में प्रतिबंधित उपयोग के लिए कोवोवैक्स को मंजूरी दी थी और इस साल 9 मार्च को कुछ शर्तों के अधीन 12 से 17 वर्ष के आयु वर्ग के लोगों के लिये उपयोग की मंजूरी दी थी। बायोलॉजिकल ई के Corbevax का इस्तेमाल 12 से 14 वर्ष आयु के बच्चों को कोविड-19 के खिलाफ टीका लगाने के लिए किया जा रहा है। 24 दिसंबर, 2021 को 12 से 18 वर्ष आयु वर्ग के लिए DCGI द्वारा कोवैक्सीन को आपातकालीन उपयोग सूची प्रदान की गई है।  बायोलॉजिकल-ई के ईयूए आवेदन पर विचार-विमर्श करने वाली सीडीएससीओ की कोविड-19 पर विषय विशेषज्ञ समिति ने पांच से 11 वर्ष की आयु में कॉर्बेवैक्स के उपयोग के लिए आपातकालीन उपयोग मंजूरी देने की सिफारिश की है। बता दें कि भारत ने 16 मार्च को 12-14 वर्ष की आयु के बच्चों का टीकाकरण शुरू किया है। source: boldsky.com",politics
हार्दिक पटेल छोड़ेंगे 'हाथ' का साथ? बोले- कांग्रेस नहीं चाहती कि गुजरात में कोई काम करे,"गुजरात प्रदेश कांग्रेस कमेटी के कार्यकारी अध्यक्ष हार्दिक पटेल लगातार पार्टी प्रदेश नेतृत्व पर सवाल उठा रहे हैं। इतना ही नहीं उन्होंने हाल ही में भारतीय जनता पार्टी (भाजपा) की कार्य प्रणाली की भी प्रशंसा की है। उन्होंने अब आरोप लगाया कि राज्य में कांग्रेस नेतृत्व किसी को काम नहीं करने देता और अगर कोई करता है तो उसे रोका जा रहा है। गुजरात कांग्रेस में दरार साफ देखी जा सकती है। पार्टी इस साल अंत में होने वाले गुजरात विधानसभा चुनाव से ठीक पहले बेहद मुश्किल दौर से गुजर रही है। पार्टी के कई नेता पार्टी से नाखुश हैं। कुछ ने तो पार्टी छोड़ दी है। पाटीदार नेता और कांग्रेस कार्यसमिति के अध्यक्ष हार्दिक पटेल भी नाखुश हैं। गुजरात में कांग्रेस के वरिष्ठ नेतृत्व ने भी पार्टी सदस्यों को सार्वजनिक रूप से न बोलने और उनके साथ आंतरिक मामलों पर व्यक्तिगत रूप से चर्चा करने की चेतावनी दी थी। AAP ने दिया था पार्टी जॉइन करने का ऑफर इससे पहले आम आदमी पार्टी की राज्य इकाई के नेता गोपाल इटालिया ने कहा, 'हार्दिक पटेल अपने दम पर नेता बनकर उभरे हैं। उन्होंने कांग्रेस नेतृत्व के प्रति नाराजगी जाहिर की है। हमें आप की गुजरात इकाई में हार्दिक जैसे नेताओं की जरूरत है।' उन्होंने कहा कि हार्दिक को कांग्रेस नेतृत्व के सामने अपनी बात रखकर समय बर्बाद नहीं करना चाहिए, क्योंकि उससे कोई नतीजा नहीं निकलेगा। हार्दिक पटेल ने कहा था कि कांग्रेस का प्रदेश नेतृत्व उन्हें परेशान कर रहा है और राज्य के कांग्रेस नेता चाहते हैं कि वह पार्टी छोड़ दें। गौरतलब है कि हार्दिक पटेल आरक्षण आंदोलन का हिस्सा बनने के बाद राजनीतिक परिदृश्य में उभरे थे। हार्दिक ने कहा था कि राहुल गांधी से बार-बार अनुरोध करने के बावजूद उन्होंने कोई कार्रवाई नहीं की है। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"'भाजपा पर तानाशाही का नशा चढ़ चुका है..', जहांगीरपुरी में बुलडोज़र की कार्रवाई पर भड़के ओपी राजभर","लखनऊ: सुहेलदेव भारतीय समाज पार्टी (सुभासपा) के राष्ट्रीय अध्यक्ष ओपी राजभर ने दिल्ली के जहांगीरपुरी में बुलडोजर चलाए जाने को लेकर भारतीय जनता पार्टी (भाजपा) पर हमला बोला है। राजभर ने कहा है कि भाजपा पर तानाशाही का नशा चढ़ चुका है। उन्होंने भाजपा पर गरीबों और लाचारों और एक विशेष समुदाय को निशाना बनाने का इल्जाम लगाया है। राजभर ने ट्वीट करते हुए लिखा कि, 'भाजपा पर पूरी तरह से तानाशाही का नशा चढ़ चुका है,संविधान व बाबा साहेब के दिशानिर्देशों को न मानते हुए, न्यायिक प्रक्रिया को ताख पर रख कर मनमाने तरीके से देश के गरीबों व लाचारों को सताया जा रहा है, व समुदाय विशेष के लोगों को निशाना बनाया जा रहा है।' राजभर ने इस ट्वीट के साथ एक वीडियो भी शेयर किया है, जिसमें एक बच्चा टूटे हुए दुकान से सामान समेटता नज़र आ रहा है। बता दें कि बुधवार को दिल्ली के जहांगीरपुरी में बुलडोजर से कार्रवाई करते हुए अवैध निर्माण को ध्वस्त किया गया था। हालांकि, सर्वोच्च न्यायालय के आदेश पर यह कार्रवाई फिलहाल रोक दी गई है। इसके बाद इस मुद्दे पर सियासत भी तेज हो गई है। शुक्रवार को समाजवादी पार्टी (सपा) का एक दल भी जहांगीरपुरी का दौरा करेगा और पीड़ितों से मुलाकात करके एक रिपोर्ट सपा प्रमुख अखिलेश यादव को सौंपी जाएगी। जहांगीरपुरी हिंसा की जांच के लिए TMC ने भेजी टीम, क्या नदिया कांड का बदला ले रहीं ममता बनर्जी ? हिमाचल में इस बार होगा त्रिकोणीय मुकाबला, AAP की एंट्री से बिगड़ा भाजपा-कांग्रेस का गणित पंजाब में कांग्रेस को ले डूबा 'माफिया प्रेम' ? सिद्धू ने किया बड़ा दावा",politics
Jahangirpuri violence का राजनीतिक शास्त्र कुछ और इशारा करता है...,"हिंसा का बुनियादी सवाल यही है, क्या दिल्ली हिंसा पहले से सुनियोजित थी? या फिर ये ट्रेलर मात्र है, पिक्चर अभी शेष है? या इसकी नींव राजनीतिक स्वार्थ को ध्यान में रखकर राजनैतिक शास्त्र ने रखी. ऐसे कुछ सवाल घटना थमने के बाद दिल्लीवासियों के जेहन में उठ रहे हैं. सवाल उठने भी चाहिए, आखिर ऐसा क्या है जो किस्तों में कुछ अंतराल के बाद राजधानी में ऐसे फसाद होते रहते हैं. और तब तो और जब चुनावों की सुगबुहाटें होने लगती हैं. कुछ समय बाद दिल्ली में एमसीडी चुनाव होने भी हैं. इसलिए कड़ियां आपस में काफी हद तक मेल खाती भी हैं? खैर, ये तो आम इंसान के लिए सारे काल्पनिक अंदेशे मात्र हैं, जो होना होता है वो क्षण में हो ही जाता है. कमोबेश, वैसा हो भी रहा है. लेकिन हिंसा के राजनीतिक शास्त्र को अब आम आदमियों को बुनियादी रूप से समझने की जरूरत है. राजधानी की हिंसा सुनियोजित थी या नहीं? ये सवाल पुलिस पर छोड़ देते हैं. पर, दूसरे सवाल हम खुद में खोजेंगे, आखिर ऐसा क्यों होता जा रहा है हमारे सौहाद्र पूर्ण माहौल में, कौन है जो ये जहर घोल रहा है. देश की राजधानी दिल्ली में हनुमान जयंती पर जिस तरह से हिंसा हुई महसूस यही हो रहा है कि इसकी प्लानिंग काफी दिनों पहले हुई थी 16 अप्रैल की शाम को जब दिल्ली में हिंसा हो रही थी, उसी वक्त सोशल मीडिया पर दो बेहद खूबसूरत तस्वीरें हम सबको दिख रही थी जिसमें हनुमान जन्मोत्सव के दौरान मुस्लिम समुदाय के लोग रैली में शामिल लोगों पर फूल बरसा रहे थे, कोल्ड ड्रिंक और पानी की बोतलों का वितरण कर रहे थे. ये तस्वीरें उत्तर प्रदेश के शामली और नोएडा की हैं. शामली में हिंदू-मुस्लिम भाईचारा कई समय बाद दिखा. दरअसल हमें ऐसा ही तो हिंदुस्तान चाहिए, जो आजादी से पहले था, जब एक ही थाली में सभी धर्म के लोग खाना खाते थे. पर, अब ना जाने किसकी नजर लग गई है. दोनों धर्म के लोग एक दूसरे के खून के प्यासे हुए पड़े हैं. घटना वाला इलाका जहांगीरपुरी दिल्ली का ऐसा आवासीय क्षेत्र है जहां बेहद गरीब तबके लोग रहते हैं, दिहाड़ी-मजदूरी करके अपना पेट पालते हैं, उन्हें राजनीति, दंगा-फसादों से कोई मतलब नहीं, लेकिन हनुमान जन्मोत्सव के दिन लोगों ने उन्हें उकसाकर ये कारनाम कर दिया. जहां हिंसा हुई, वहां दोनों तरफ आमने-सामने मंदिर और मस्जिद हैं, हिंदु-मुस्लमान आपस में प्यार से रहते हैं. एक-दूसरे के बनी-बिगड़ी और सुख-दुख में साथी होते हैं, आपस में हाथ बंटाते हैं. किसी तरह की कोई आज तक दिक्कतें नहीं हुई. घटना कैसे हुई, इस बात को वहां के लोग समझ नहीं पाए हैं, आखिर ये हुआ कैसे? हिंसक घटना के बाद से समूचा इलाका भयभीत है. हर तरह के काम धंधे बंद हैं, पुलिस ने सबको घरों में कैद किया हुआ है. सुरक्षा की दृष्टि से कोई कहीं आजा ना सके इसके लिए केंद्र सरकार ने इलाके को छावनी में तब्दील कर धारा 144 लगा दी है. गलियों के गेट पर ताला जड़ दिया है. स्कूल, प्रतिष्ठान, दुकानें, बाजारें सब बंद पड़ी हैं. लोग घरों में सहमे हुए हैं. बहरहाल, घटना के पीछे किसका समाजशास्त्र था, उसकी तस्वीर अब दिखने लगी है. हिंसा को लेकर जमकर सियासत होनी शुरू गई है. पक्ष-विपक्ष की ओर से आरोप-प्रत्यारोप का दौर चल पड़ा है. जबकि, इस वक्त सिर्फ और सिर्फ समाधान की बात होनी चाहिए. पर, नहीं, लोग अपनी राजनीतिक रोटियां सेंकने की फिराक में हैं. कोई एक दल नहीं, बल्कि सभी पार्टियां मौके का फायदा उठाना चाहती हैं. लेकिन धरातल पर अंदरूनी खाने राजधानी के हालात अच्छे नहीं हैं. इसके बाद भी कुछ अंदेशे ऐसे दिखते हैं जो सुखद नहीं? आगे भी हालात बिगड़ते नजर आते हैं. ये तय है कि जो हिंसा हुई, वह अचानक से घटने वाली घटना नहीं थी, बल्कि उसकी पटकथा पहले ही लिखी गई थी. इलाके के कई लोग तो खुलेआम बोल ही रहे हैं कि अगर पुलिस सतर्क होती तो घटना होती भी नहीं? प्रत्यक्षदर्शी बताते हैं जब लोग हिंसक हो रहे थे, तब पुलिसकर्मी तमाशबीन बने हुए थे. लोगों के हाथों में धारदार हथियार थे, पत्थर थे. दोनों तरफ से जब पथराव शुरू हुआ तो सबसे पहले लोगों ने पुलिसकर्मियों को ही निशाना बनाया, जिसमें कई पुलिसकर्मी और स्थानीय लोग घायल हुए. घायलों का इलाज पास के बाबू जगजीवन राम अस्पताल में हो रहा है. फिलहाल पुलिस ने पूरे मामले पर एफआईआर दर्ज की हैं जिसमें मुस्लिम समुदाय के 14 लोगों को नामजद किया गया है जिसमें प्रमुख नाम मोहम्मद अंसार है जिसने सबसे पहले विरोध करना शुरू किया था. पुलिस ने उसे गिरफ्तार कर लिया है. ये बंदा इलाके का कुख्यात है, कई मुकदमे दर्ज हैं, गैंगस्टर के तरह चार बार जेल जा चुका है. समय का तकाजा यही है, घटना की निष्पक्ष जांच हो, दोषी पर सख्त से सख्त कार्रवाई हो. फिलहाल हिंसा को लेकर केंद्र सरकार की नजर बनीं हुई है, क्योंकि दिल्ली की सुरक्षा का जिम्मा उन्हीं के कंधों पर है. घटना की जानकारी के लिए गृहमंत्री अमित शाह ने पुलिस कमिश्नर तलब कर जरूरी कदम उठाने के निर्देश दिए. दिल्ली के मुख्यमंत्री अरविंद केजरीवाल ने भी एलजी से बात करके दंगाईयों पर सख्त कार्रवाई की मांग की. गृह मंत्रालय में घटना को लेकर बड़ी बैठक भी हुई. हालांकि ऐसा हर घटना के बाद होता ही है. पर, इस बार सिर्फ मामला शांत होने का इंतजार नहीं किया जाए, फसाद के तय तक जाने की जरूरत है. घटना की जांच में तीन टुकड़ियां लगी हैं. ड्रोन कैमरों भी लगे हैं जिन घरों से पथराव शुरू हुआ, उनकी जांच हो. हर एंगल से जांच की जाए. ईमानदारी और राजनीतिक चश्में के बिना कड़ाई से जांच होगी, तभी प्रत्येक वर्ष होने वाले दंगों से राजधानी मुक्त हो पाएगी. नरोत्तम मिश्रा बनते दिख रहे हैं मध्यप्रदेश के 'योगी आदित्यनाथ' देश में भले दंगे हों, योगी-राज में सब शांति-शांति है... Ram Navami Violence: बढ़ती हिंसा और घृणा का विधानसभा चुनाव से कनेक्शन, जानिए",politics
"आज़म खान से मिलने के बाद शिवपाल यादव ने खोले पत्ते, क्या अखिलेश के खिलाफ खड़े होंगे दोनों नेता ?","लखनऊ: उ त्तर प्रदेश की राजनीति में बड़ा उलटफेर होने का अनुमान है. खबर है कि प्रगतिशील समाजवादी पार्टी (लोहिया) के राष्ट्रीय अध्यक्ष शिवपाल सिंह यादव ने समाजवादी पार्टी (सपा) के राष्ट्रीय अध्यक्ष अखिलेश यादव के खिलाफ जाकर नए सिरे से सियासत करने का फैसला कर लिया है. इस राह पर निकलने से पहले शिवपाल सिंह यादव अपने साथ सपा के कई नेताओं को जोड़ने की कोशिश में लग गए हैं. इसी क्रम में अखिलेश के चाचा शिवपाल सिंह यादव ने शुक्रवार को सीतापुर जेल में सजा काट रहे सपा के वरिष्ठ नेता और पूर्व मंत्री आजम खान से घंटों मुलाकात की. इस दौरान के बाद मीडिया से बात करते हुए शिवपाल सिंह यादव ने इशारों-इशारों में आजम खान के मुद्दे पर अखिलेश यादव और समाजवादी पार्टी को जमकर घेरा. सीतापुर जेल में कैद आजम खान से मिलने के बाद शिवपाल सिंह यादव ने कहा कि, 'इतने सीनियर नेता होने के बाद भी आजम भाई की कोई मदद नहीं की जा रही है, सपा भी कोई संघर्ष करते हुए नज़र नहीं आ रही है, इतने छोटे-छोटे झूठे मुकदमों पर भी आंदोलन नहीं किया गया, लोकसभा से लेकर राज्यसभा तक सब जगह यह मुद्दा उठाया जाना चाहिए था.' शिवपाल सिंह यादव ने इशारों-इशारों में अखिलेश यादव पर हमला बोलते हुए कहा कि, 'आजम भाई सपा के संस्थापक सदस्य हैं, मगर सपा उनकी मदद करती नहीं दिख रही है, नेताजी (मुलायम यादव) का प्रधानमंत्री जी बहुत सम्मान करते हैं, ऐसे में उनके (पीएम) सामने भी आजम भाई का मुद्दा उठाया जाना चाहिए था. आजम भाई लोकसभा के भी सदस्य थे.' जहांगीरपुरी हिंसा की जांच के लिए TMC ने भेजी टीम, क्या नदिया कांड का बदला ले रहीं ममता बनर्जी ? हिमाचल में इस बार होगा त्रिकोणीय मुकाबला, AAP की एंट्री से बिगड़ा भाजपा-कांग्रेस का गणित पंजाब में कांग्रेस को ले डूबा 'माफिया प्रेम' ? सिद्धू ने किया बड़ा दावा",politics
"जेल से बाहर आएंगे लालू यादव, चारा घोटाले के पांचवें मामले में भी मिली जमानत","आरजेडी सुप्रीमो लालू प्रसाद यादव को चारा घोटाले से जुड़े डोरंडा कोषागार मामले में जमानत (Lalu Yadav gets bail in fodder scam ) मिल गई है. यह चारा घोटाले से जुड़ा पांचवा मामला है, जिसमें उन्हें झारखंड हाईकोर्ट ने जमानत दे दी. पढ़ें पूरी खबर पटना/रांची: चारा घोटाले में सजायाफ्ता बिहार के पूर्व मुख्यमंत्री लालू प्रसाद यादव को झारखंड हाईकोर्ट ने जमानत (Jharkhand High Court Grants Bail To Lalu) दे दी है. झारखंड हाईकोर्ट के जस्टिस अपरेश कुमार सिंह की अदालत ने शुक्रवार को 10 लाख रुपए के निजी मुचलके पर जमानत मंजूर की है. उन्हें सजा की आधी अवधि जेल में पूरी कर लेने के आधार पर जमानत दी गई है. - Fodder Scam Case: लालू यादव को डोरंडा केस में भी मिली जमानत, रिहाई का रास्ता साफ लालू यादव को बड़ी राहत: रांची सीबीआई की विशेष अदालत (CBI Special Court Ranchi) के आदेश के खिलाफ लालू प्रसाद यादव ने झारखंड उच्च न्यायालय में 24 फरवरी को अपील दाखिल की थी. हाईकोर्ट की जिस बेंच में लालू यादव का मामला सूचीबद्ध था, वह बेंच 1 अप्रैल को नहीं बैठी. इसके बाद सुनवाई 8 अप्रैल को हुई. सुनवाई के दौरान सीबीआई ने काउंटर एफिडेविट फाइल करने के लिए अदालत से वक्त मांगा. अदालत ने सीबीआई के आग्रह को स्वीकार करते हुए 22 अप्रैल यानी शुक्रवार को सुनवाई की तारीख मुकर्रर की थी. फिलहाल लालू प्रसाद यादव न्यायिक हिरासत में हैं. बीमारियों के चलते नई दिल्ली स्थित एम्स में उनका इलाज चल रहा है. सीबीआई ने जमानत का किया विरोध: सीबीआई ने जमानत देने का कड़ा विरोध किया था. कोर्ट में दायर शपथपत्र में सीबीआई ने कहा था कि डोरंडा कोषागार से अवैध निकासी से जुड़े मामले में लालू की आधी सजा अभी पूरी नहीं हुई है. ऐसे में उन्हें जमानत नहीं दी जानी चाहिए. सीबीआई ने 1996 में अलग-अलग कोषागारों से गलत ढंग से अलग-अलग राशियों की निकासी को लेकर 53 मुकदमे दर्ज किए थे. इनमें से डोरंडा कोषागार का मामला सबसे बड़ा था।इसमें सर्वाधिक 170 आरोपी शामिल थे। 55 आरोपियों की मौत हो चुकी है. चार मामलों में पहले ही मिल चुकी है राहत : लालू प्रसाद यादव को अब तक कुल 4 मामलों में सजा हुई है और अब सभी मामलों में उन्हें जमानत मिल गई है. इसके बाद उनके जेल से निकलने की राह प्रशस्त हो गई है. सीबीआई ने इस मामले में काउंटर एफिडेविट फाइल कर कहा था कि लालू प्रसाद ने सजा की आधी अवधि पूरी नहीं की है. अदालत ने सीबीआई की दलील को खारिज कर दिया. बता दें कि रांची स्थित सीबीआई कोर्ट ने बीते 21 फरवरी को रांची के डोरंडा कोषागार से 139 करोड़ की अवैध निकासी के मामले में लालू प्रसाद को दोषी करार देते हुए पांच साल की सजा सुनाई थी. विश्वसनीय खबरों के लिए डाउनलोड करें",politics
"MP News: MP में आज सियासत का सुपर शुक्रवार, अमित शाह मेगा शो करेंगे तो कांग्रेस महंगाई के खिलाफ हल्ला बोलेगी","MP News: मध्य प्रदेश में शुक्रवार को काफी राजनीतिक गहमागहमी रहने वाली है. बीजेपी नेता अमित शाह भोपाल में कई कार्यक्रमों में शामिल होंगे तो कांग्रेस नेता कमलनाथ रतलाम में महंगाई के खिलाफ हल्ला बोलेंगे.  Madhya Pradesh News: मध्य प्रदेश (Madhya Pradesh) में 2023 में होने वाले चुनाव को लेकर सियासत शुरू हो गई है. बीजेपी (BJP) और कांग्रेस (Congress) ने अपने-अपने दांव पेंच खेलने शुरू कर दिए हैं. मध्य प्रदेश में भारतीय जनता पार्टी लगातार वोटरों को लुभाने के लिए बड़े-बड़े इवेंट कर रही है. इसी बीच शुक्रवार को भोपाल (Bhopal) के जंबूरी मैदान में केद्रीय गृह मंत्री अमित शाह (Amit Shah) आ रहे हैं. अमित शाह के इस दौरे को मेगा शो बनाने की तैयारी भारतीय जनता पार्टी ने की है. भोपाल को होर्डिंग, बैनर-पोस्टर से दुल्हन की तरह सजा दिया गया है. केंद्रीय गृह मंत्री अमित शाह शुक्रवार को आठ घंटे भोपाल में रहेगें. वो सबसे बड़े मेगा शो कार्यक्रम वन समितियों के सम्मेलन में शामिल होगें. केंद्रीय गृह मंत्री अमित शाह की सुरक्षा को लेकर तगड़े इंतजाम किए गए हैं. एयरपोर्ट से लेकर CAPT, लाल परेड ग्राउंड, जंबूरी मैदान, सीएम हाउस और बीजेपी मुख्यालय पर चप्पे-चप्पे पर पुलिस जवान तैनात हैं. ड्रोन कैमरों, सीसीटीवी से भी नज़र रखी जा रही है. मध्य प्रदेश में आज सियासत का सुपर शुक्रवार इसके साथ ही जिला पुलिस, क्यूआरएफ, एसएएफ, एसटीएफ समेत पैरामिलिट्री फोर्स भी तैनात किया गया है. अमित शाह का काफिला शहर में जहां-जहां से भी गुजरेगा ट्रैफिक पुलिस बैरिकेड लगाकर उन रास्तों को बंद कर दिया गया है. जनता को निकलने के लिए वैकल्पिक व्यवस्था दी गई है. वही मध्य प्रदेश में आज सियासत का सुपर शुक्रवार है. प्रदेश की राजधानी भोपाल में जहां केंद्रीय मंत्री अमित शाह का मेगा शो होगा. वहीं कांग्रेस का मिशन 2023 के तहत आज प्रदेश में महंगाई के खिलाफ हल्ला बोल कार्यक्रम है. बीजेपी का पूरा फोकस आदिवासी वोटों पर मध्य प्रदेश के राजनीतिक पंडित अमित शाह के दौरे के सियासी मायने निकाल रहे हैं. 2018 के परिणाम के बाद से बीजेपी का आदिवासी वोटों पर पूरी तरह फोकस है. एमपी में करीब 22 फीसदी आदिवासी वोट हैं. आदिवासी रिजर्व 47 सीट में से सिर्फ 16 पर बीजेपी काबिज है. वहीं 2013 में बीजेपी के पास 32 सीटें थीं. आदिवासी वोटों को फिर से अपने पाले में लाने में बीजेपी जुटी है. पिछले 6 महीने में अमित शाह का यह दूसरा एमपी दौरा है. कांग्रेस भी है तैयार सितंबर में जबलपुर दौरे के दौरान शाह आदिवासियों को साधते नजर आए थे. गोंडवाना साम्राज्य के अमर शहीद राजा शंकर शाह और उनके पुत्र कुंवर रघुनाथ शाह के बलिदान दिवस पर आयोजित कार्यक्रम में वो शामिल हुए थे. इसी तरह प्रधानमंत्री नरेंद्र मोदी भी नवंबर में जनजाति गौरव दिवस के कार्यक्रम में एमपी पहुंचे थे. बता दें कि साल 2018 विधानसभा चुनाव में कांग्रेस को आदिवासी लोगों के सबसे ज्यादा वोट मिले थे. इधर, कांग्रेस ने भी मिशन 2023 की तैयारी शुरू कर दी है. इसी कड़ी में शुक्रवार को महंगाई को लेकर कांग्रेस का हल्ला बोल कार्यक्रम है. रतलाम में पीसीसी चीफ कमलनाथ हुंकार भरेंगे. वे रतलाम के अंबेडकर ग्राउंड में बड़ी जनसभा को संबोधित करेंगे. इस दौरान संगठन की मजबूती पर भी कमलनाथ का फोकस रहेगा. वो मंगलम-सेक्टर, बूथ इकाइयों के पदाधिकारियों की बैठक लेंगे. अलग-अलग जिलों में पहुंचकर कमलनाथ कांग्रेस कार्यकर्ताओं को एक्टिव करने में जुट गए हैं. यह भी पढ़े:- Temperature Report: किस राज्य के किन-किन शहरों में गुरुवार को दर्ज हुआ सबसे ज्यादा तापमान, देखें पूरी लिस्ट MP News: पहले बने बाराती, फिर शिव-साधना ने किया 462 बेटियों का कन्यादान, मध्य प्रदेश में दोबारा शुरू हुई मुख्यमंत्री कन्या विवाह योजना",politics
"NCP नेता नवाब मलिक को SC में बड़ा झटका, जमानत याचिका खारिज की","नई दिल्ली/ टीम डिजिटल। उच्चतम न्यायालय ने धनशोधन के एक मामले में महाराष्ट्र के कैबिनेट मंत्री एवं राष्ट्रवादी कांग्रेस पार्टी (राकांपा) के नेता नवाब मलिक को शुक्रवार को जमानत देने से इनकार कर दिया। न्यायालय ने यह कहते हुए नवाब मलिक को जमानत देने से इनकार कर दिया कि जांच अभी शुरुआती दौर में है। न्यायमूर्ति डी वाई चंद्रचूड़ और न्यायमूर्ति सूर्यकांत की पीठ ने जमानत याचिका पर सुनवाई के दौरान कहा कि वह 15 मार्च के बंबई उच्च न्यायालय के आदेश में हस्तक्षेप नहीं करेगी। पीठ ने कहा कि हालांकि नवाब मलिक निचली अदालत में याचिका दायर कर कानून के तहत उपलब्ध उपाय का लाभ उठा सकते हैं। नवाब मलिक की ओर से पेश हुए वरिष्ठ अधिवक्ता कपिल सिब्बल ने कहा कि मलिक को 1999 में हुई घटना के लिए 2022 में गिरफ्तार किया गया है। सिब्बल ने कहा कि धनशोधन निवारण अधिनियम (पीएमएलए) के तहत कोई मामला नहीं है क्योंकि कोई विधेय अपराध नहीं है। शीर्ष अदालत की पीठ ने कहा कि जांच अभी शुरुआती चरण में है और वह उच्च न्यायालय के आदेश में हस्तक्षेप नहीं करेगी। गौरतलब है कि बंबई उच्च न्यायालय ने 15 मार्च को धनशोधन के एक मामले में नवाब मलिक को अंतरिम जमानत देने की मांग करने वाली याचिका को खारिज कर दिया था। उच्च न्यायालय ने कहा था कि विशेष पीएमएलए अदालत का नवाब मलिक को हिरासत में भेजने का आदेश उनके पक्ष में नहीं है, इसका यह मतलब नहीं है कि पीएमएलए अदालत का आदेश अवैध या गलत है। प्रवर्तन निदेशालय (ईडी) ने राकांपा नेता नवाब मलिक को फरवरी में पीएमएलए के प्रावधानों के तहत गिरफ्तार किया था। जिसके बाद मलिक ने उच्च न्यायालय में एक बंदी प्रत्यक्षीकरण याचिका दायर की थी, जिसमें ईडी द्वारा उनकी गिरफ्तारी और रिमांड के अवैध होने का दावा किया गया था। उच्च न्यायालय ने कहा था कि नवाब मलिक के वकील ने पीएमएलए अदालत के समक्ष अपने तर्क प्रस्तुत किए थे और मंत्री की हिरासत के लिए ईडी के अनुरोध का जोरदार विरोध किया था। उच्च न्यायालय ने कहा कि इसके बावजूद विशेष अदालत ने नवाब मलिक को वैध कानूनी आधारों के तहत ईडी की हिरासत में और बाद में न्यायिक हिरासत में भेज दिया था। ईडी ने मलिक को गैंगस्टर दाऊद इब्राहिम के सहयोगियों से कथित रूप से जुड़े एक संपत्ति सौदे में गिरफ्तार किया था। केंद्रीय एजेंसी ने नवाब मलिक पर मुंबई के कुर्ला इलाके में एक संपत्ति हड़पने के लिए कथित आपराधिक साजिश का हिस्सा होने का आरोप लगाया है, जिसका वर्तमान में बाजार मूल्य 300 करोड़ रुपये है और यह मुनीरा प्लंबर नामक एक महिला के अधिकार में है। मलिक ने उच्च न्यायालय के समक्ष तर्क दिया था कि उसने तीन दशक पहले एक वास्तविक लेनदेन में संपत्ति खरीदी थी, और मुनीरा ने अब उस लेनदेन के बारे में अपना विचार बदल लिया है।",politics
"जयराम ठाकुर बोले, कांग्रेस के मित्र कहते थे एक बार का रिवाज है पर अब यह रिवाज बदल गया है","धर्मशाला, जागरण संवाददाता। JP Nadda Rally, नगरोटा बगवां में जेपी नड्डा के रोड शो के बाद जनसभा में मुख्यमंत्री जयराम ठाकुर ने हिमाचल में आने पर स्वागत किया। हिमाचल छोटा प्रदेश काम में बड़ा है। विश्व की बड़ी पार्टी का नेतृत्व जगत प्रकाश नड्डा कर रहे हैं। कार्यकर्ताओं के साथ उनका प्रेम है। नड्डा के साथ प्रदेश में झंडे लगाए, नारे लगाए, धरने दिए, यह सब याद आता है। प्रदेश में भजापा की सरकार बनी और भाजपा ने प्रदेश में यहां तक का सफर तय किया। यह कार्यकर्ताओं के सहयोग से हो सका। कार्यकाल कोविड-19 के कारण कठिन परिस्थितियों में गुजरा, लेकिन कार्यकर्ताओं का सहयोग था। कोविड-19 के दौर से बाहर निकलने के लिए देश प्रधानमंत्री नरेंद्र मोदी के नेतृत्व में इसे बाहर निकला। जयराम ठाकुर ने कहा सरकार का कार्यकाल चार साल का हो गया, लेकिन असल में काम करने के लिए दो साल ही मिल पाए। जयराम ठाकुर ने कहा भाजपा थी भाजपा है और भाजपा ही रहेगी। नड्डा देवभूमि कांगड़ा की धरती पर आए हैं। नड्डा की अध्यक्षता में चार राज्यों में जीत होने पर खुशी हुई है। कांग्रेस के मित्र कहते थे कि एक एक बार का रिवाज है। लेकिन अब रिवाज बदल गया है। उतराखंड में अबकी बार भाजपा सरकार रिपीट हुई है। सेवा के साथ काम करने का प्रयास कर रहे हैं। कोई व्यक्ति सरकार पर आरोप नहीं लगा सकता सेवाभाव से काम किया है। उन्होंने सरकार की योजनाओं को बताया कि योजनाओं के माध्यम से लाभ पहुंचाया जा रहा है। भाजपा के राष्ट्रीय अध्यक्ष जगत प्रकाश नड्डा का नगरोटा बगवां पहुंचने पर भाजपा प्रदेश अध्यक्ष सुरेश कश्यप व मुख्यमंत्री जयराम ठाकुर ने जगत प्रकाश नड्डा का स्वागत किया।",politics
"भारत और ब्रिटेन के बीच हुए कई महत्वपूर्ण समझौते, मोदी-जॉनसन ने दी ये बड़ी जानकारी","नई दिल्ली: हैदराबाद हाउस में पीएम मोदी और ब्रिटिश पीएम बोरिस जॉनसन के बीच प्रतिनिधिमंडल स्तर की बैठक खत्म हो गई है। दोनों देशों के बीच कई समझौतों हुए, जिसकी जानकारी देने के लिए प्रधानमंत्री नरेंद्र मोदी और ब्रिटिश पीएम बोरिस जॉनसन ने एक साझा प्रेस कांफ्रेंस की। दोनों देशों की तरफ से यहां पर भारत और यूनाइटेड किंगडम के बीच समझौतों का आदान-प्रदान भी किया। मीडिया को जानकारी देते हुए प्रधानमंत्री नरेंद्र मोदी ने कहा, ''आजादी का अमृत महोत्सव' के दौरान पीएम बोरिस जॉनसन की भारत यात्रा ऐतिहासिक है।'' उन्होंने कहा, ''हमने पिछले सीओपी 26 के दौरान किए गए वादों को पूरा करने के लिए अपनी प्रतिबद्धता व्यक्त की। हम यूके को भारत के राष्ट्रीय हाइड्रोजन मिशन में शामिल होने के लिए आमंत्रित करते हैं...हमने एक स्वतंत्र, खुले, समावेशी और नियम-आधारित इंडो-पैसिफिक क्षेत्र पर जोर दिया।'' प्रधानमंत्री मोदी ने कहा, ''पिछले साल हमने (भारत-यूके) ने एक व्यापक रणनीतिक साझेदारी शुरू की थी। एफटीए पर काम चल रहा है। रक्षा क्षेत्र, व्यापार, जलवायु और ऊर्जा पर वार्ता हुई। मुक्त, खुले और नियम-आधारित हिंद-प्रशांत क्षेत्र पर भी बातचीत।'' और पढ़िए - ब्रिटेन के पीएम बोरिस जॉनसन आज पहुंचेंगे भारत, जाने पूरा कार्यक्रम दिल्ली में ब्रिटिश पीएम बोरिस जॉनसन ने कहा कि आज हमारी शानदार बातचीत हुई और हमने अपने रिश्ते को हर तरह से मजबूत किया है। भारत और ब्रिटेन के बीच साझेदारी हमारे समय की परिभाषित दोस्ती में से एक है। उन्होंने कहा, ''पिछले साल से, निरंकुश जबरदस्ती के खतरे और भी बढ़ गए हैं, इसलिए यह महत्वपूर्ण है कि हम हिंद-प्रशांत को खुला और मुक्त रखने में अपने साझा हित सहित अपने सहयोग को गहरा करें।'' और पढ़िए - देश से जुड़ी खबरें यहाँ पढ़ें        Click Here - News 24 APP अभी download करें",politics
"मध्य प्रदेश: कमलनाथ का बुलडोजर पर बड़ा बयान, कहा- शिवराज सरकार माफिया से गठजोड़ कर आमजन को परेशान कर रही",विस्तार मध्य प्रदेश कांग्रेस के प्रदेशाध्यक्ष कमलनाथ शुक्रवार को रतलाम जिले के दौर पर हैं। रतलाम से कमलनाथ भाजपा के खिलाफ जनआक्रोश रैली का शुरुआत करने जा रहा है। कार्यक्रम से पहले कमलनाथ ने मीडिया से चर्चा की और प्रदेश में जारी बुलडोजर पॉलिटिक्स को लेकर शिवराज सरकार पर निशाना साधा।,politics
"राजेंद्र नगर उपचुनाव को लेकर बीजेपी ने फूंका बिगुल, अजय महावर को मिली बड़ी जिम्मेदारी","राजेंद्र नगर विधानसभा उपचुनाव को लेकर हलचल तेज हो गई है. दिल्ली बीजेपी ने विधानसभा उपचुनाव को लेकर बिगुल फूंकने के साथ ही उपचुनाव के मद्देनजर विधानसभा प्रभारी और वार्ड प्रभारियों की नियुक्ति कर दी है.  नई दिल्ली: जहांगीरपुरी हिंसा के बाद राजधानी दिल्ली का सियासी माहौल पूरी तरीके से गरमाया हुआ है. इस बीच दिल्ली के अंदर राजेंद्र नगर विधानसभा उपचुनाव को लेकर भी हलचल तेज हो गई है. दिल्ली बीजेपी ने विधानसभा उपचुनाव को लेकर बिगुल फूंकने के साथ उपचुनाव के विधानसभा प्रभारी और वार्ड प्रभारियों की नियुक्ति भी कर दी है. बीजेपी द्वारा गोंडा से विधायक अजय महावर को विधानसभा उपचुनाव का प्रभारी बनाकर बड़ा दांव चला गया है. बता दें कि दिल्ली जल बोर्ड के अध्यक्ष राघव चड्ढा के राज्यसभा जाने के बाद राजेंद्र नगर की विधानसभा सीट खाली हुई है. देश की राजधानी दिल्ली में जहां एक तरफ जहांगीरपुरी में बीते दिनों हुई हिंसा को लेकर सियासी माहौल पूरी तरीके से गरमाया हुआ है. वहीं इस सब के बीच दिल्ली में अब राजेंद्र नगर विधानसभा उपचुनाव को लेकर चहल-पहल शुरू हो गई है. दिल्ली बीजेपी के द्वारा राजेंद्र नगर विधानसभा में होने वाले उपचुनाव के मद्देनजर बिगुल फूंक कर विधानसभा प्रभारी और वार्ड प्रभारियों की नियुक्ति कर दी गई है. दिल्ली बीजेपी के प्रदेश अध्यक्ष आदेश गुप्ता के द्वारा सभी नियुक्तियां की गई हैं. गौरतलब है कि राजेंद्र नगर से आप विधायक राघव चड्ढा के राज्यसभा जाने के बाद ये सीट खाली हुई है. इस सीट पर अगले छह महीने में उपचुनाव होगा. राजेंद्र नगर विधानसभा में होने वाले उपचुनाव के मद्देनजर दिल्ली बीजेपी के प्रदेश अध्यक्ष आदेश गुप्ता द्वारा पार्टी के पांच लोगों को बड़ी जिम्मेदारी दी गई है. जिसमें गोंडा विधानसभा के वर्तमान विधायक और बीजेपी के नेता अजय महावर को राजेंद्र नगर विधानसभा की जिम्मेदारी देते हुए प्रभारी बनाया गया है. वहीं राजेन्द्र नगर विधानसभा में आने वाले तीन वार्ड को ध्यान में रखते हुए अलग-अलग वार्ड प्रभारी बनाए जाने के साथ एक वार्ड सह प्रभारी की नियुक्ति भी की गई है. महेंद्र नागपाल को राजेंद्र नगर वार्ड का प्रभारी बनाया गया है, गजेंद्र यादव को इंद्रपुरी वार्ड की जिम्मेदारी दी गई है. वहीं बीजेपी ने अपने पुराने और जमीन से जुड़े नेता जयप्रकाश (जेपी) को नारायणा वार्ड की जिम्मेदारी दी है. उनके साथ रिचा पांडे मिश्रा को नारायणा वार्ड का सह प्रभारी भी बनाया गया है. ऐसी ही जरूरी और विश्वसनीय खबरों के लिए डाउनलोड करें ईटीवी भारत एप",politics
"नगर निगम की साधारण सभा बैठक को कांग्रेस ने बताया नियम विरुद्ध, भाजपा बोर्ड के खिलाफ खोला मोर्चा","अजमेर नगर निगम में गुरुवार (21 अप्रैल 2022) को हुए हंगामे की गूंज (Ajmer Municipal Corporation General Meeting) जिला कलेक्ट्रेट में भी सुनाई दी. यहां कांग्रेस पार्षदों ने कलेक्टर के सामने अपनी नाराजगी जाहिर की. पार्षदों का कहना है कि भाजपा अपने एजेंडे को चलाने के लिए मनमाने तरीके से प्रस्ताव पारित करा रही है, जो गलत है. अजमेर. अजमेर में नगर निगम की साधारण सभा की बैठक में हुए हंगामे (Ajmer Municipal Corporation General Meeting) के बाद कांग्रेसी पार्षदों ने दूसरे दिन भी साधारण सभा की बैठक को स्थगित करने की मांग उठाई. पार्षदों ने जिला कलेक्टर से निष्पक्ष जांच की गुहार लगाई है. नगर निगम के सभी कांग्रेसी पार्षद जिला कलेक्ट्रेट पर पहुंचे औैर कलेक्टर से साधारण सभा की बैठक को स्थगित करने एवं साधारण सभा की नियमानुसार कार्रवाई कराने को लेकर अपनी बात (Congress Councilors Response on Ajmer Municipal Corporation) रखी. कांग्रेस पार्षदों का आरोप है कि बैठक में जनहित के मुद्दों पर चर्चा नहीं कर के एजेंडे को मनमाने तरीके से पारित करवाकर भाजपा बोर्ड ने लोकतंत्र की हत्या की है. साधारण सभा में हुए हंगामे के बाद (Conflict between BJP and Congress councilors) कांग्रेसी पार्षदों ने नगर निगम के भाजपा बोर्ड के खिलाफ मोर्चा खोल दिया है. गुरुवार को साधारण सभा की बैठक के बाद कांग्रेसी पार्षदों ने रात 8 बजे तक धरना दिया. शुक्रवार(22 अप्रैल 2022) को भी नगर निगम में कांग्रेसी पार्षदों का धरना जारी रहा. कांग्रेस के पार्षदों ने जिला कलेक्टर अंशदीप से मुलाकात कर साधारण सभा की बैठक को स्थगित करने और साधारण सभा की बैठक में हुई पूरी कार्रवाई की निष्पक्ष जांच करवाने की मांग की है. कांग्रेस के पार्षद गजेंद्र सिंह रलावता का आरोप है कि नगरपालिका अधिनियम के नियमों की भाजपा बोर्ड ने धज्जियां उड़ाई हैं. उन्होंने बताया कि नियमों को ताक पर रखकर लोकतंत्र की हत्या की गई. साधारण सभा की बैठक में पार्षदों की उपस्थिति रजिस्टर में बिना हस्ताक्षर करवाए और प्रस्ताव बिना पढ़े पारित करवा लिए गए. जबकि नियम अनुसार प्रस्तावों को आयुक्त की ओर से पढ़ा जाना था. क्रमानुसार एजेंडे के 15 प्रस्ताव पर चर्चा होनी थी लेकिन बहुमत की दादागिरी दिखाते हुए भाजपा बोर्ड ने जनहित के मुद्दों पर चर्चा से बचने के लिए नियम विरुद्ध प्रस्ताव पारित करवा लिए हैं. रलावता ने कहा कि सरकार और प्रशासन से कांग्रेसी पार्षद साधारण सभा की बैठक की कार्यवाही की निष्पक्ष जांच करवाने एवं बैठक को स्थगित करने की मांग कर रहे हैं. पार्षद नोरत गुर्जर ने नगर निगम के भाजपा बोर्ड पर नियम विरुद्ध साधारण सभा की बैठक में कार्रवाई करने का आरोप लगाया.गुर्जर ने कहा कि 13 महीने बाद निगम में साधारण सभा की बैठक हो रही है. जनहित को देखते हुए कांग्रेसी पार्षद भी साधारण सभा को आयोजित करवाने के समर्थन में थे लेकिन साधारण सभा में भाजपा बोर्ड ने कांग्रेसी पार्षदों के प्रस्तावों पर गौर ही नहीं किया. साधारण सभा की बैठक से पूर्व कांग्रेसी पार्षदों को विरोध प्रदर्शन करना पड़ा तब जाकर कांग्रेसी पार्षदों से प्रस्ताव लिए गए. महज 9 मिनट में 14 प्रस्तावों को बिना चर्चा के और मौजूद पार्षदों के बिना हस्ताक्षर करवाए पारित करवा लिया गया. भाजपा बोर्ड ने नगरपालिका अधिनियम कानून की धज्जियां उड़ाई है. साधारण सभा में यू उपजा हंगामा: साधारण सभा की बैठक के एजेंडे में 15 प्रस्ताव लिए गए थे. कांग्रेसी पार्षद प्रत्येक प्रस्ताव पर चर्चा करने की मांग कर रहे थे साथ ही जनहित के मुद्दों को लेकर भी अपनी बात सदन में रखना चाहते थे. इस दौरान भाजपा और कांग्रेसी पार्षद आमने-सामने हो गए और मंच पर चढ़ गए. हंगामे के दौरान ही बैठक के एजेंडे में शामिल 15 में से 14 प्रस्तावों को पारित करवा लिया गया जबकि एक प्रस्ताव को निरस्त कर दिया गया. प्रस्ताव पारित होने के बाद ही राष्ट्रीय गान शुरू कर दिया गया. कांग्रेसी पार्षदों ने भाजपा बोर्ड पर राष्ट्रगान का अपमान करने का भी आरोप लगाया था. इस घटनाक्रम के बाद से ही कांग्रेसी पार्षद भाजपा बोर्ड के खिलाफ आंदोलनरत हैं और साधारण सभा की बैठक की कार्रवाई की निष्पक्ष जांच एवं बैठक को स्थगित करने की मांग उठा रहे हैं.",politics
"सिद्धू बोले- डंके की चोट पर कहूंगा, कांग्रेस पंजाब में 5 साल के माफिया राज की वजह से हारी","चंडीगढ़। कांग्रेस के प्रदेशाध्यक्ष रह चुके नवजोत सिंह सिद्धू ने एक बार पार्टी के विरुद्ध फिर तल्ख तेवर दिखाए हैं। सिद्धू ने कहा कि पार्टी का नवीनीकरण करना होगा। उन्होंने पंजाब में कांग्रेस की हार के लिए माफिया राज को जिम्मेदार ठहराया। सिद्धू ने कहा, ""डंके की चोट पर कहूंगा कि कांग्रेस 5 साल के माफिया राज की वजह से हारी।"" सिद्धू शुक्रवार को बोले कि, ""पंजाब में मैं माफिया राज के खिलाफ लड़ता रहा। मेरी यह लड़ाई सिस्टम के खिलाफ थी। कुछ लोगों का धंधा था, जो राज्य को दीमक की तरह खा रहा था। इसमें मुख्यमंत्री भी शामिल थे।"" इससे पहले सिद्धू चुनाव से कुछ महीने पहले राज्य के मुख्यमंत्री बनाए गए चरणजीत सिंह चन्नी को भी निशाने पर ले चुके हैं। और, अवैध रेत खनन का मामला सामने आने से बाद से भी सिद्धू चन्नी पर हमलावर हैं। चन्नी के अलावा वह पूर्व मुख्यमंत्री कैप्टन अमरिंदर सिंह पर माफिया राज को बढ़ावे देने के आरोप लगाते रहे हैं। ""भगवंत मान रबर का गुड्डा"" सिद्धू ने आम आदमी पार्टी के नेता व राज्य के मौजूदा सीएम भगवंत मान पर भी निशाना साधा। सिद्धू ने मान को रबर का गुड्डा बताया। गुरुवार को सिद्धू ने मुख्यमंत्री भगवंत मान को रबर का गुड्डा करार दिया। इसके साथ ही उन्होंने विपक्ष के उस आरोप को भी सही ठहराया कि दिल्ली से आम आदमी पार्टी (AAP) के नेतृत्व में पंजाब में सरकार चला रही है। सिद्धू ने कहा कि मान के सत्ता की गद्दी पर बैठने के बाद सूब की कानून-व्यवस्था में भारी गिरावट आई है। कांग्रेस प्रदेशाध्यक्ष बने अमरिंदर राजा, भूषण PPCC के कार्यकारी अध्यक्ष, चन्नी दिखे, सिद्धू-जाखड़ गायब अध्यक्ष पद से हटाए जाने पर नाराज हैं सिद्धू! बता दें कि, कांग्रेस हाईकमान ने पिछले साल कैप्टन अमरिंदर सिंह को मुख्यमंत्री पद से हटा दिया था और चरणजीत सिंह चन्नी को मुख्यमंत्री की कुर्सी मिली थी। वहीं, चुनाव के बाद चन्नी को भी इस्तीफा देना पडा। सिद्धू से अध्यक्ष पद छिन गया। अब सिद्धू फिर तीखे बयान देने लगे हैं। source: oneindia.com",politics
"आजम खेमे की हलचल के बाद क्या बदल रही है अखिलेश की रणनीति, 5 लोगों के प्रतिनिधिमंडल में 3 मुस्लिम नेता","लखनऊ, 22 अप्रैल। अखिलेश यादव जब 2012 में उत्तर प्रदेश के मुख्यमंत्री बने तो समाजवादी पार्टी की ओर से मिशन 2014 का नारा दिया गया। लेकिन नरेंद्र मोदी की लहर में भाजपा ने यूपी सहित पूरे देश में जबरदस्त प्रदर्शन करते हुए प्रचंड बहुमत हासिल किया। 2014 की हार के बाद अखिलेश यादव ने 2017 में सत्ता वापसी के लिए पूरी ताकत झोंक दी, लेकिन इस बार भी उन्हें हार का मुंह देखना पड़ा। 2019 के लोकसभा चुनाव में भी पार्टी का प्रदर्शन निराशाजनक रहा और पार्टी को सिर्फ 5 सीटों पर ही जीत मिली। हिजाब पहनकर परीक्षा देने आईं छात्रों को एंट्री करने से रोका, स्कूल से वापस घर लौट गईं दोनों 2012 के बाद लगातार एक के बाद एक चुनाव हारने के बाद अखिलेश यादव के लिए सबसे बड़ी चुनौती है प्रदेश में पार्टी को फिर से खड़ा करना। 2022 के विधानसभा चुनाव में हार के बाद अखिलेश यादव के सामने सबसे मुश्किल चुनौती 2024 है, ऐसे में पार्टी किसी भी सूरत में इन चुनाव में वापसी करना चाहेगी। पिछले 12 साल के अपने राजनीतिक सफर में अखिलेश यादव ने कांग्रेस के साथ गठबंधन किया, मायावती की पार्टी बसपा के साथ भी गठबंधन किया, सॉफ्ट हिंदुत्व के फॉर्मूले को भी अपनाने की कोशिश की, लेकिन इन तमाम कोशिशों में विफल रहने के बाद अखिलेश यादव एक बार फिर से अपने वोट बैंक को फिर से इकट्ठा करने की कोशिश कर रहे हैं। आजम खान को सपा में एक दिग्गज मुस्लिम नेता के तौर पर जाना जाता है। लेकिन आजम खान के पक्ष में जिस तरह से अखिलेश यादव ने चुप्पी साधी और उन्हें जेल से बाहर लाने के लिए कोई बड़ा कदम नहीं उठाया तो ना सिर्फ मुस्लिम तबके बल्कि आजम खान के समर्थकों में भारी नाराजगी है। पार्टी के भीतर और बाहर आजम खान के समर्थक अखिलेश से इस बात को लेकर नाराज हैं। खुद शिवपाल के चाचा शिवपाल यादव भी इसको लेकर अखिलेश पर हमला बोल चुके हैं। आजम खान से सीतापुर जेल में मिलने के लिए शिवपाल यादव पहुंचे। लगातार एक के बाद एक चुनाव हारने के बाद अखिलेश यादव भी इस बात को महसूस कर रहे हैं कि उन्हें सत्ता में वापसी के लिए मुस्लिम वोटर्स को एक बार फिर से पार्टी के साथ जोड़ना होगा और खुलकर मुस्लिम वर्ग के पक्ष में आगे आने होगा। यही वजह है कि दिल्ली के जहांगीरपुरी में हुई हिंसा के बाद जिस तरह से यहां अतिक्रमण अभियान चलाया गया उसके बाद कांग्रेस ने खुलकर इसका विरोध किया, अपना प्रतिनिधिमंडल भेजा। अब अखिलेश यादव ने भी एक पांच सदस्यों का प्रतिनिधिमंडल जहांगीरपुरी में भेजा है, इस प्रतिनिधिमंडल में 3 सदस्य मुस्लिम हैं। जहांगीरपुरी में अतिक्रमण अभियान की जांच के लिए सपा ने जिन पांच सदस्यों की कमेटी को भेजा है उसमे शफीकुर्रहमान वर्क, रवि प्रकाश वर्मा, एसटी हसन, विशंभर प्रसाद निषाद, जावेद अली खान शामिल हैं। सपा के राष्ट्रीय प्रवक्ता राजेंद्र चौधरी ने जहांगीरपुरी में अतिक्रमण अभियान को लेकर भाजपा पर निशाना साधा। उन्होंने कहा कि भाजपा शासित दिल्ली नगर निगम ने बुल्डोजर चलाकर जहांगीरपुरी बस्ती को उजाड़ दिया, हमारा दल इस पूरे मामले की जांच करेगा। source: oneindia.com",politics
निकला निष्कर्ष... ध्रुवीकरण व संगठन के गलत निर्णयों से हारी कांग्रेस पार्टी,"अलीगढ़, जागरण संवाददाता। विधानसभा चुनाव में जनपद की सातों पर सीटों पर करारी हार के लिए पार्टी नेताओं ने ध्रुवीकरण, प्रत्याशी चयन व अन्य सांगठनिक निर्णयों को जिम्मेदार माना है। नई दिल्ली में गुरुवार को हुई जिले की समीक्षा बैठक में यही बातें सामने आईं। समीक्षा बैठक में कई वरिष्ठ नेता, पदाधिकारी व पूर्व प्रत्याशी शामिल नहीं हुए। कांग्रेस ने हार पर किया मंथन कांग्रेस के राष्ट्रीय महासचिव भंवर जितेंद्र सिंह की अध्यक्षता में दोपहर डेढ़ बजे से समीक्षा शुरू हुई। जिले के कांग्रेसियों ने हार के कई कारण गिनाए। जिलाध्यक्ष ठा. संतोष सिंह जादौन, महानगर अध्यक्ष सलाउद्दीन वसी ने चुनाव में हिंदू-मुस्लिम ध्रुवीकरण को हार का सबसे बड़ा कारण बताया। कहा, ध्रुवीकरण की वजह से एक समुदाय भाजपा व दूसरा समुदाय सपा के पाले में चला रहा। मतदाताअों के बीच संदेश चला गया कि चुनाव इन्हीं दोनों दलों के बीच है। कुछ नेताअों ने तो यहां तक कहा कि कार्यकर्ताअों तक के वोट नहीं मिल पाए। वहीं, पार्टी के कुछ लोगों ने पार्टी नेतृत्व की मंशा के विरुद्ध जाकर बाहरी लोगों को चुनाव लड़ाया। स्थानीय नेताओं की अनदेखी की गई। इससे काफी दावेदार बागी हो गए और पार्टी छोड़कर चले गए। हालांकि, भंवर जितेंद्र सिंह ने कहा कि जो स्वार्थ के लिए पार्टी छोड़कर गए, उनकी चिंता नहीं करनी चाहिए। संगठन मजबूत करने का दिया सुझाव पीसीसी सदस्य सागर सिंह तोमर ने कहा कि पार्टी की तरफ से हर बार उत्तर प्रदेश में ही नए प्रयोग होते हैं। इस बार भी यही हुआ। यह भी हार का कारण है। पूर्व प्रत्याशी धर्मेंद्र लोधी, अखिलेश शर्मा, सलमान इम्तियाज व हेमंत सूर्यवंशी ( पूर्व प्रत्याशी के पति) ने संगठन को मजबूत बनाने का सुझाव दिया।",politics
जिग्नेश मेवाणी पर बीजेपी अचानक इतनी मेहरबान क्यों हो गयी है ?,"राजनीति भी बिजनेस ही है, अगर तुलना करने का पैमाना फायदा हो तो. लिहाजा राजनीति में भी हमेशा फायदे की सोच कर ही फैसले लिये जाते हैं. अगर तत्काल नुकसान हो रहा हो और बाद में फायदे की संभावना हो तो भी चलता है.  पेशेवर राजनीति के मामले में भी बीजेपी बाकियों से बहुत आगे है - लेकिन जिग्नेश मेवाणी (Jignesh Mevani) से बीजेपी को क्या फायदा हो सकता है? ऐसा तो बिलकुल नहीं लगता कि जिग्नेश मेवाणी की गिरफ्तारी से बीजेपी को किसी तरह का फिलहाल कोई फायदा हो सकता है, बाद की बात और है. बशर्ते, बीजेपी ने पहले से ही कुछ प्लान कर रखा हो. ऐसे में जबकि साल के आखिर में गुजरात विधानसभा (Gujarat Elections) के लिए चुनाव होने वाले हों - जो हुआ है उससे जिग्नेश मेवाणी को ज्यादा ही फायदा हो सकता है. अगर जिग्नेश मेवाणी के खिलाफ भी बीजेपी विधायकों की तरह कोई सत्ता विरोधी लहर हो. गिरफ्तारी से लोगों की सहानुभूति मिलेगी और लोग सारे गिले शिकवे भुलाकर फिर से साथ खड़े हो जाएंगे. दलितों के खिलाफ ऊना में जो उत्पीड़न की घटना हुई थी, जिग्नेश मेवाणी ने बड़ा आंदोलन चलाया और देखते देखते वो गुजरात के बड़े दलित नेता बन गये. जिग्नेश मेवाणी भी तब हार्दिक पटेल और अल्पेश ठाकोर वाली तिकड़ी का हिस्सा थे जिसने बीजेपी को 2017 के चुनाव में बहुत नुकसान पहुंचाया था. वडगाम से निर्दलीय विधायक जिग्नेश मेवाणी को असम पुलिस ने पालनपुर सर्किट हाउस से रात के 11.30 बजे गिरफ्तार किया. असम में बीजेपी (BJP) की सरकार है और एक जमाने में कांग्रेस के नेता रहे हिमंत बिस्वा सरमा मुख्यमंत्री हैं. जाहिर है, जिग्नेश मेवाणी की गिरफ्तारी ऊपर से अप्रूवल लिये बगैर तो हुई नहीं होगी. जिग्नेश मेवाणी कांग्रेस के सपोर्ट से विधायक बने थे. तभी से वो बाहर से ही कांग्रेस को सपोर्ट करते रहे हैं. कन्हैया कुमार के कांग्रेस ज्वाइन करते वक्त जिग्नेश मेवाणी के भी पार्टी में शामिल होने की चर्चा रही, लेकिन फिर बताया गया कि तकनीकी वजहों से आगे भी यथास्थिति बनाये रखने का द्विपक्षीय फैसला लिया गया. अब सवाल ये उठता है कि ये अचानक बीजेपी को क्या हो गया कि वो जिग्नेश मेवाणी पर हद से ज्यादा मेहरबान हो गयी है? एक ट्वीट पर गिरफ्तारी गुजरात के दलित विधायक जिग्नेश मेवाणी को असम के एक बीजेपी कार्यकर्ता की शिकायत पर गिरफ्तार किया गया है. पुलिस के मुताबिक, प्रधानमंत्री नरेंद्र मोदी के समर्थक बीजेपी कार्यकर्ता ने जिग्नेश मेवाणी के एक ट्वीट पर नाराजगी जताते हुए शिकायत दर्ज करायी थी - और असम पुलिस ने उसी के आधार पर कार्रवाई की है. जिग्नेश मेवाणी की गिरफ्तारी को कांग्रेस से जोड़ कर देखा जाये या दलित राजनीति से? जिग्नेश मेवाणी की दो पोस्ट को ट्विटर पर 'विदहेल्ड' देखा जा सकता है. दो ट्वीट को छिपा दिया गया है, और वहां मैसेज डाल दिया गया है - ऐसा भारत में कानूनी तौर पर डिमांड किया गया था. दलित नेता के करीबियों के हवाले से दी गयी मीडिया रिपोर्ट में बताया गया है कि जिग्नेश मेवाणी ने ट्वीट में प्रधानमंत्री नरेंद्र मोदी को हाल की हिंसक घटनाओं को लेकर निशाना बनाया था - और उसमें महात्मा गांधी के हत्यारे नाथूराम गोडसे का भी जिक्र किया गया था. जिग्नेश मेवाणी ने हिंसक घटनाओं को लेकर प्रधानमंत्री मोदी की चुप्पी पर सवाल उठाया था. जिग्नेश मेवाणी के खिलाफ दर्ज केस: जिग्नेश मेवाणी के ट्वीट को लेकर उनके खिलाफ पुलिस ने आईपीसी की धारा 120 B (आपराधिक साजिश), धारा 153 A (दो समुदायों के खिलाफ शत्रुता बढ़ाना), 295A और 504 (शांति भंग करने के इरादे से भड़काने वाली बातें कहना) के तहत मुकदमा दर्ज किया है. इनके अलावा आईटी एक्ट की भी कई धाराओं में केस दर्ज किया गया है. जिग्नेश मेवाणी की गिरफ्तारी के बाद आधी रात को जैसे ही दलित नेता के समर्थकों को जानकारी मिली वे अहमदाबाद एयरपोर्ट पहुंच गये और असम पुलिस के खिलाफ नारेबाजी करके विरोध जताया. मेवाणी के समर्थकों का कहना रहा कि उनके साथ एफआईआर की कॉपी तक नहीं शेयर की गयी. मेवाणी के सपोर्ट में कांग्रेस नेता भी हरकत में आ गये थे और अहमदाबाद में गिरफ्तारी का अपने तरीके से विरोध भी किया. गुजरात कांग्रेस अध्यक्ष जगदीश ठाकोर ने इसे एक विधायक को डराने धमकाने का प्रयास बताया है. क्या ये सब जिग्नेश मेवाणी पर दबाव बनाने और डराने के मकसद से किया गया है? क्योंकि गिरफ्तारी से ज्यादा कुछ होने वाला तो है नहीं. कोर्ट में ऐसे मामले ज्यादा देर तक टिकते भी नहीं. जब तक कि अन्य गंभीर धाराओं में मुकदमे दर्ज न किये जायें. गुजरात कांग्रेस की तरफ से जानकारी दी गयी है कि जिग्नेश मेवाणी के लिए असम में एक लीगल टीम बनायी गयी है ताकि हर संभव कानूनी मदद उपलब्ध करायी जा सके. जिग्नेश मेवाणी को कोर्ट में पेश किये जाने के बाद जमानत की कोशिश होगी. क्या दलित राजनीति अप्रासंगिक होने लगी है? आखिर जिग्नेश मेवाणी की गिरफ्तारी को आज के राजनीतिक हालात में कैसे देखा जाये? किसी भी नेता की ताकत के पीछे उसका जनाधार होता है. जैसे जिग्नेश मेवाणी को गिरफ्तार किया गया है, वैसे हर नेता को नहीं गिरफ्तार किया जाता. ऐसी गिरफ्तारियां बहुत कुछ सोच समझ कर की जाती हैं. ऐसी कार्रवाई के बाद के हालत का पूर्वानुमान लगाने के बाद ही पुलिस भी कोई कदम आगे बढ़ाती है. महाराष्ट्र सरकार में मंत्री नवाब मलिक की गिरफ्तारी के लिए ईडी के अफसर सुबह ही पहुंच गये थे - और उस दौरान अर्धसैनिक बलों ने पहले से ही इलाके को घेर रखा था, ताकि एनसीपी कार्यकर्ताओं के विरोध प्रदर्शन की स्थिति में उनको रोका जा सके. 2019 के महाराष्ट्र विधानसभा चुनावों से पहले नोटिस मिलने पर जब शरद पवार ने घोषणा कर दी कि वो ईडी के दफ्तर खुद चल कर जाएंगे - तो पूरा मुंबई प्रशासन हिल गया था. आला अफसरों की तरफ से अपील की गयी कि शरद पवार अपना कार्यक्रम रद्द कर दें. क्योंकि प्रशासन को डर था कि शरद पवार जैसे बड़े नेता के साथ कुछ भी होने पर उनके सपोर्टर उत्पात मचा देंगे और कानून व्यवस्था की समस्या खड़ी हो जाएगी. शरद पवार और नवाब मलिक होने का फर्क भी यही होता है - और जिग्नेश मेवाणी के केस में भी ऐसा ही समझा जा सकता है. 25 मई 2016 तो यूपी के सहारनपुर में महाराणा प्रताप जयंती के मौके पर जुलूस निकालने को लेकर दो पक्षों में हिंसक संघर्ष हुआ था. भीम आर्मी के नेता चंद्रशेखर आजाद रावण को मुख्य आरोपी बनाया गया था. जब तक राज्य में अखिलेश यादव की सरकार रही, सब चलता रहा. जैसे ही योगी आदित्यनाथ ने कुर्सी संभाली, तीन महीने के भीतर ही चंद्रशेखर डलहौजी से यूपी की स्पेशल टास्क फोर्स ने हिमाचल प्रदेश के डलहौजी जाकर पकड़ लिया. गिरफ्तारी के छह महीने बाद ही चंद्रशेखर को एनएसए में बुक कर दिया गया, लेकिन 2019 के आम चुनाव से पहले सरकार ने स्पेशल आदेश से भीम आर्मी नेता को रिहा भी कर दिया था. जब चंद्रशेखर आजाद जेल में थे तब उनकी रिहाई के लिए जिग्नेश मेवाणी ने दिल्ली में प्रेस कांफ्रेंस और प्रदर्शन भी किया था. हो सकता है चंद्रशेखर आजाद भी वैसा ही कुछ सोच भी रहे हों, लेकिन राहुल गांधी और कांग्रेस की तरफ से विरोध में अलग अलग ट्वीट किये गये हैं. राहुल गांधी ने असम की हिमंत बिस्वा सरकार की जगह सीधे प्रधानमंत्री नरेंद्र मोदी को गिरफ्तारी के लिए जिम्मेदार मानते हुए ट्विटर पर लिखा है, 'मोदी जी, आप सरकारी मशीनरी के जरिये विरोध को कुचल सकते हैं, लेकिन सच को जेल में कभी नहीं डाल सकते.'",politics
"चारा घोटाला मामले में लालू यादव को मिली बड़ी राहत, सीबीआई की दलील खारिज कर झारखंड हाईकोर्ट ने दी जमानत","चारा घोटाले में सजायाफ्ता बिहार के पूर्व मुख्यमंत्री लालू प्रसाद यादव को झारखंड हाईकोर्ट ने जमानत दे दी है। झारखंड हाईकोर्ट के जस्टिस अपरेश कुमार सिंह की अदालत ने शुक्रवार को 10 लाख रुपए के निजी मुचलके पर जमानत मंजूर की है। उन्हें सजा की आधी अवधि जेल में पूरी कर लेने के आधार पर जमानत दी गई है। लालू प्रसाद यादव को अब तक कुल 4 मामलों में सजा हुई है और अब सभी मामलों में उन्हें जमानत मिल गई है। इसके बाद उनके जेल से निकलने की राह प्रशस्त हो गई है। सीबीआई ने इस मामले में काउंटर एफिडेविट फाइल कर कहा था कि लालू प्रसाद ने सजा की आधी अवधि पूरी नहीं की है। अदालत ने सीबीआई की दलील को खारिज कर दिया।  बता दें कि रांची स्थित सीबीआई कोर्ट ने बीते 21 फरवरी को रांची के डोरंडा कोषागार से 139 करोड़ की अवैध निकासी के मामले में लालू प्रसाद को दोषी करार देते हुए पांच साल की सजा सुनाई थी।  सीबीआई अदालत के आदेश के खिलाफ लालू प्रसाद यादव ने झारखंड उच्च न्यायालय में 24 फरवरी को अपील दाखिल की थी। हाईकोर्ट की जिस बेंच में लालू यादव का मामला सूचीबद्ध था, वह बेंच 1 अप्रैल को नहीं बैठी। इसके बाद सुनवाई 8 अप्रैल को हुई। सुनवाई के दौरान सीबीआई ने काउंटर एफिडेविट फाइल करने के लिए अदालत से वक्त मांगा। अदालत ने सीबीआई के आग्रह को स्वीकार करते हुए 22 अप्रैल को सुनवाई की तारीख मुकर्रर की थी।  फिलहाल लालू प्रसाद यादव न्यायिक हिरासत में हैं। बीमारियों के चलते नई दिल्ली स्थित एम्स में उनका इलाज चल रहा है।",politics
"Lalu Yadav Bail: आरजेडी में खुशी दोगुनी, इफ्तार के दिन लालू यादव को जमानत, तेज प्रताप यादव बोले- स्वागत है बड़े साहब","झारखंड स्थित डोरंडा कोषागार मामले में पांच साल की सजा पाए लालू यादव को झारखंड हाईकोर्ट से जमानत मिल गई है. मामला डोरंडा ट्रेजरी मामले से संबंधित है. आज पटना में इफ्तार भी है. पटनाः चारा घोटाला मामले में आरजेडी सुप्रीमो लालू प्रसाद यादव (Lalu Prasad Yadav) को आज जमानत मिल गई है. एक तरफ पटना में आज आरजेडी की ओर से इफ्तार और दूसरी ओर लालू की जमानत से खुशी दोगुनी हो गई है. लालू प्रसाद यादव के बड़े लाल और विधायक तेज प्रताप यादव (Tej Pratap Yadav) ने अपने पिता के आने पर अलग अंदाज में ट्वीट किया है. तेज प्रताप ने शुक्रवार को ट्वीट कर लिखा- ""पिछड़ों को अधिकार दिलाकर सामाजिक न्याय की अवधारणा को मजबूत करने वाले मसीहा को आज हाईकोर्ट ने बेल दिया. एक बार फिर से स्वागत है बड़े साहब."" इस ट्वीट के बाद पटना में तेज प्रताप यादव ने मीडिया से भी बात की है.",politics
Arvind Kejriwal ने किया दावा- पंजाब के बाद इस राज्य में सरकार बनाएगी आम आदमी पार्टी,"Punjab News: आम आदमी पार्टी की नज़र अब कर्नाटक विधानसभा चुनाव पर हैं. अरविंद केजरीवाल ने बीजेपी पर कांग्रेस से ज्यादा भ्रष्टाचार करने का आरोप लगाया है.  Punjab News: पंजाब विधानसभा चुनाव में जीत के बाद आम आदमी पार्टी की नज़र अब दूसरे राज्यों पर हैं. आम आदमी पार्टी के मुखिय अरविंद केजरीवाल (Arvind Kejriwal) ने इसी कड़ी में कर्नाटक का दौरा किया. अरविंद केजरीवाल ने दावा किया है कि पंजाब के बाद अब आम आदमी पार्टी कर्नाटक में भी सरकार बनाने में कामयाब होगी. कर्नाटक में अगले कास की शुरुआत में विधानसभा चुनाव होने हैं. किसान संगठनों की एक सभा को संबोधित करते हुए अरविंद केजरीवाल ने कहा, ''जब हमने भ्रष्टाचार के खिलाफ कानून की मांग की तो हम, आम लोगों को राजनीति में आने की चुनौती दी गई. हमने एक राजनीतिक दल बनाया. हमारी पहली सरकार दिल्ली में और फिर पंजाब में बनी. अब हम अगली सरकारी कर्नाटक में बनायेंगे.'' केआरआरएस के संयोजक के चंद्रशेखर इस दौरान आम आदमी पार्टी में शामिल हुए और संगठन के सदस्यों से पार्टी को पूरा समर्थन देने का आह्वान किया. कर्नाटक में कथित भ्रष्टाचार का जिक्र करते हुए केजरीवाल ने कहा कि पूर्ववर्ती कांग्रेस सरकार को 20 प्रतिशत कमीशन सरकार कहा जाता है और मौजूदा भाजपा सरकार को 40 फीसदी कमीशन सरकार कहा जाता है. आम आदमी पार्टी को वोट देने की अपील की केजरीवाल उस घटना का हवाला दे रहे थे जिसमें एक ठेकेदार ने प्रदेश के ग्रामीण विकास एवं पंचायत राज मंत्री के एस ईश्वरप्पा के खिलाफ 40 फीसदी कमीशन मांगने का आरोप लगाया था. बाद में ठेकेदार ने आत्महत्या कर ली थी. आप प्रमुख ने कहा, ''दिल्ली में शून्य प्रतिशत कमीशन की सरकार है क्योंकि दिल्ली में बेहद ईमानदार सरकार है. एक पैसा बतौर रिश्वत नहीं ली जाती है.'' केजरीवाल ने कहा कि उन्हें प्रधानमंत्री नरेंद्र मोदी से सबसे ईमानदार सरकार होने का प्रमाण पत्र मिला है. उन्होंने कहा कि केंद्रीय अन्वेषण ब्यूरो, आयकर विभाग और दिल्ली पुलिस ने उन पर, उप मुख्यमंत्री मनीष सिसौदिया और 17 अन्य विधायकों के खिलाफ छापेमारी की लेकिन एजेंसियों को कुछ भी नहीं मिला. अरविंद केजरीवाल ने कहा कि अगर लोग दंगा चाहते हैं वह उन्हें वोट करें लेकिन अगर वह स्कूल, अस्पताल, मुफ्त बिजली, मुफ्त परिवहन, मुफ्त पानी चाहिये तो उन्हें आम आदमी पार्टी के पक्ष में वोट करना चाहिए. Punjab में कांग्रेस की आंतरिक कलह जारी, अमरिंदर राजा ने संभाला चार्ज, लेकिन सिद्धू प्रोग्राम में नहीं हुए शामिल",politics
"जहांगीरपुरी हिंसा की जांच के लिए TMC ने भेजी टीम, क्या नदिया कांड का बदला ले रहीं ममता बनर्जी ?","कोलकाता: रा ष्ट्रीय राजधानी दिल्ली के जहांगीरपुरी इलाके में 16 अप्रैल को भड़की हिंसा की जांच के लिए तृणमूल कांग्रेस (TMC) की पांच सदस्यीय फैक्ट फाइंडिंग टीम शुक्रवार को कोलकाता से निकल चुकी है। इस टीम में TMC की चार महिला सांसद भी शामिल हैं। यह टीम पश्चिम बंगाल की सीएम और TMC प्रमुख ममता बनर्जी को रिपोर्ट सौंपेगी। बता दें कि नादिया जिले के हंसखली इलाके में एक नाबालिग लड़की के साथ हुए सामूहिक दुष्कर्म और मौत के मामले में जांच के लिए भाजपा ने भी जांच दल भेजा था। TMC की जहांगीरपुरी जाने वाली टीम में तीन सांसद काकोली घोष दस्तीदार, शताब्दी रॉय और अपारूप पोद्दार और एक पूर्व सांसद अर्पिता घोष शामिल है। संभावना जताई जा रही है कि यह टीम जहांगीरपुरी में स्थानीय लोगों से चर्चा करेगी और सीएम बनर्जी को रिपोर्ट देगी। पार्टी सांसद सुदीप बनर्जी इस टीम का नेतृत्व कर रहे हैं। उन्होंने कहा कि, 'हम सांसदों वाली चार सदस्यीय फैक्ट फाइंडिंग टीम जहांगीरपुरी भेज रहे हैं। मैं निगरानी के लिए वहां रहूंगा, मगर सिर्फ महिला सांसद ही मौके का दौरा करेंगी। हमें पता चला है कि कई लोगों को इलाके में जाने की इजाजत नहीं है। हम देखना चाहते हैं कि क्या अधिकारी महिलाओं की टीम को अनुमति देंगे।' बता दें कि हंसखाली में सामूहिक बलात्कार पीड़िता का आरोपियों ने दाह संस्कार भी कर दिया था। इस मामले की जांच के लिए भाजपा की टीम पहुंची थी। इससे पहले भी बीरभूम नरसंहार की जांच के लिए भाजपा ने टीम भेजी थी। उस दौरान एक TMC नेता की हत्या के बाद 10 लोगों को जिन्दा जला दिया गया था। दोनों दलों ने भाजपा चीफ जेपी नड्डा को अपनी रिपोर्ट सौंपी थी। अब माना जा रहा है कि, ममता बनर्जी भी उसी का बदला लेने और भाजपा को घेरने के लिए जहांगीरपुरी में टीम भेज रही है। हिमाचल में इस बार होगा त्रिकोणीय मुकाबला, AAP की एंट्री से बिगड़ा भाजपा-कांग्रेस का गणित पंजाब में कांग्रेस को ले डूबा 'माफिया प्रेम' ? सिद्धू ने किया बड़ा दावा अखिलेश यादव से नाराज़ आज़म खान से मिलने सीतापुर जेल पहुंचे शिवपाल, नया गठजोड़ बनने की अटकलें",politics
पीएम मोदी और बोरिस जॉनसन के बीच रूस-यूक्रेन को लेकर क्‍या हुई बात ? जानें,"प्रधानमंत्री नरेंद्र मोदी और ब्रिटेन के प्रधानमंत्री बोरिस जॉनसन के बीच प्रतिनिधिमंडल स्तर की वार्ता हुई. बातचीत के बाद संयुक्त बयान के दौरान प्रधानमंत्री नरेंद्र मोदी ने कहा कि मैं ब्रिटेन के प्रधानमंत्री बोरिस जॉनसन का भारत में स्वागत करता हूं. 'आजादी का अमृत महोत्सव' के दौरान प्रधानमंत्री बोरिस जॉनसन की भारत यात्रा ऐतिहासिक है. हमारे बीच रक्षा क्षेत्र को बढ़ाने पर सहमति बनी है. दोनों देशों के बीच कई समझौतों पर हस्‍ताक्षर किये गये. प्रधानमंत्री नरेंद्र मोदी ने कहा कि रूस और यूक्रेन के बीच जो युद्ध चल रहा है उसका बातचीत से सामाधान निकलना चाहिए. उन्होंने कहा कि ब्रिटेन ने आत्‍मनिर्भर भारत का समर्थन किया है. दोनों देशों के बीच फ्री ट्रेड को लेकर बातचीत हुई है. यूक्रेन में तुरंत युद्धविराम हो प्रधानमंत्री नरेंद्र मोदी ने कहा कि हमने यूक्रेन में तुरंत युद्धविराम और समस्या के समाधान के लिए डायलॉग और डिप्लोमेसी पर बल दिया. हमने सभी देशों की क्षेत्रीय अखंडता और संप्रभुता के सम्मान का महत्त्व भी दोहराया है. वहीं ब्रिटिश पीएम बोरिस जॉनसन ने कहा कि आज हमारी शानदार बातचीत हुई और हमने अपने रिश्ते को हर तरह से मजबूत किया है. भारत और ब्रिटेन के बीच साझेदारी हमारे समय की परिभाषित दोस्ती में से एक है. FTA के समापन का निर्णय प्रधानमंत्री नरेंद्र मोदी ने कहा कि पिछले साल हमने दोनों देशों के बीच व्यापक रणनीतिक साझेदारी की भी स्थापना की. हमने रोडमैप 2030 को भी लांच किया था. FTA के विषय में दोनों देशों की टीम काम कर रही है और बातचीत में प्रगति हो रही है. हमने इस साल के अंत तक FTA के समापन का निर्णय लिया है. उन्होंने कहा कि आज हमने अपनी जलवायु और उर्जा पार्टनरशिप को और अधिक गहन करने का निर्णय लिया। हम UK को भारत के राष्ट्रीय हाइड्रोजन मिशन में शामिल होने के लिए आमंत्रित करते हैं. पीएमओ का ट्वीट प्रधानमंत्री नरेंद्र मोदी ने शुक्रवार को भारत दौरे पर आए अपने ब्रिटिश समकक्ष बोरिस जॉनसन से रक्षा, व्यापार और स्वच्छ ऊर्जा के क्षेत्र में आपसी सहयोग को ओर विस्तार देने के लिए विस्तृत चर्चा की. प्रधानमंत्री कार्यालय (पीएमओ) ने एक ट्वीट में कहा, प्रधानमंत्री नरेंद्र मोदी और बोरिस जॉनसन ने नयी दिल्ली में वार्ता की. दोनों नेताओं ने भारत और ब्रिटेन के बीच द्विपक्षीय सहयोग को बढ़ावा देने के रास्तों के बारे में चर्चा की. भारत ब्रिटेन वार्ता की खास बातें -प्रधानमंत्री नरेंद्र मोदी ने ब्रिटेन के प्रधानमंत्री बोरिस जॉनसन के साथ वार्ता के बाद कहा कि हमने रोडमैप 2030 के कार्यान्वयन में हुई प्रगति की समीक्षा की और भविष्य के लिए कुछ लक्ष्य भी निर्धारित किए. - प्रधानमंत्री मोदी ने कहा कि भारत-ब्रिटेन मुक्त व्यापार समझौते के लिए जारी वार्ता में अच्छी प्रगति हो रही है. -प्रधानमंत्री मोदी ने कहा कि हमने इस साल के अंत तक भारत-ब्रिटेन मुक्त व्यापार समझौते को पूरा करने की पूरी कोशिश करने का फैसला किया है. - प्रधानमंत्री मोदी ने ब्रिटेन के प्रधानमंत्री जॉनसन से मुलाकात के बाद कहा कि हमने हिंद-प्रशांत क्षेत्र में मुक्त, खुली, समावेशी और नियम-आधारित व्यवस्था की आवश्यकता पर जोर दिया. -बोरिस जॉनसन के साथ बातचीत के बाद प्रधानमंत्री नरेन्द्र मोदी ने कहा कि हमने शांतिपूर्ण, स्थिर और सुरक्षित अफगानिस्तान के लिए अपना समर्थन दोहराया. -प्रधानमंत्री नरेंद्र मोदी ने ब्रिटेन के प्रधानमंत्री बोरिस जॉनसन के साथ वार्ता के बाद कहा कि हमने सभी देशों की क्षेत्रीय अखंडता और संप्रभुता के सम्मान के महत्व को दोहराया. -प्रधानमंत्री नरेंद्र मोदी ने ब्रिटेन के प्रधानमंत्री बोरिस जॉनसन के साथ वार्ता के बाद कहा कि यह जरूरी है कि अफगानिस्तान की जमीन का इस्तेमाल दूसरे देशों में आतंकवाद फैलाने के लिए न किया जाए. -ब्रिटेन के प्रधानमंत्री बोरिस जॉनसन ने प्रधानमंत्री नरेंद्र मोदी के साथ वार्ता के बाद कहा कि यह महत्वपूर्ण है कि हम हिंद-प्रशांत को स्वतंत्र व मुक्त रखने में सहयोग बढ़ाएं. -ब्रिटेन के प्रधानमंत्री बोरिस जॉनसन ने प्रधानमंत्री नरेंद्र मोदी के साथ वार्ता के बाद कहा कि वार्ता अच्छी रही. इनसे हमारे संबंधों को मजबूती मिली है.",politics
"UP: 'दहेज मांगता है पति, जिंदा जलाने की कोशिश की', सपा प्रत्याशी पर पत्नी का आरोप","उत्तर प्रदेश के प्रतापगढ़ में समाजवादी पार्टी (सपा) के टिकट पर चुनाव लड़ने वाले सौरभ सिंह की मुश्लिकें बढ़ गई हैं. विश्वनाथगंज सीट से चुनाव लड़ने वाले सौरभ सिंह समेत 3 लोगों पर दहेज उत्पीड़न, मारपीट समेत कई गम्भीर धाराओं में एफआईआर दर्ज हुआ है. सौरभ सिंह की पत्नी ने दहेज उत्पीड़न, जिंदा जलाने और मारपीट करने का आरोप लगाया है. सपा नेता सौरभ सिंह की पत्नी ने आरोप लगाया कि आये दिन सौरभ सिंह, उनके पिता संजय सिंह और उनकी मां दहेज के लिए प्रताड़ित करते रहते हैं और उनके साथ मारपीट करते हैं. दहेज की मांग पूरी न होने पर जिंदा जलाने का प्रयास दी भी किया. वह रोज-रोज की प्रताड़ना से तंग आ गई हैं और उनकी हत्या किसी भी दिन की जा सकती है. इस मामले में लालगंज प्रभारी निरीक्षक ने बताया, 'सौरभ सिंह की पत्नी ने आरोप लगाया कि उसके पति, सास और सुसर उसे दहेज के लिए प्रताड़ित करते है, आग से जिंदा जलाने और मारपीट का आरोप लगाया, तहरीर के आधार पर मामला दर्ज कर आगे की विधि सम्वत कार्यवाही शुरू की गई है.' पति सौरभ सिंह को दिलवाया था सपा का टिकट! सौरभ सिंह की पत्नी सुनैना सिंह सेंगर की तहरीर पर मुकदमा दर्ज किया गया है. सपा के टिकट पर सौरभ सिंह विश्वनाथगंज विधानसभा से 2022 का चुनाव लड़ चुके हैं. सुनैना को सपा मुखिया अखिलेश यादव परिवार का करीबी बताया जाता है. बताया जाता है कि सुनैना ने ही अपने पति सौरभ सिंह को सपा का टिकट दिलवाया था. 20 अप्रैल को हुई मारपीट की शिकायत लेकर सुबह एसपी सतपाल अंतिल से मिलने सुनैना अपने भाई और तीन साल के बेटे के साथ पहुंची थीं. एसपी से मिलने के बाद घर पहुंची सुनैना ने आरोप लगाया कि उसके साथ मारपीट की गई और ज्वलनशील तरल पदार्थ डालकर जलाने की कोशिश की गई थी. (रिपोर्ट- सुनील यादव)",politics
राजस्थान: 12वीं बोर्ड परीक्षा में कांग्रेस पार्टी से जुड़े सवालों पर विवाद,"जयपुर. राजस्थान की 12वीं बोर्ड परीक्षा में पॉलिटिकल साइंस के पेपर में कांग्रेस पार्टी से जुड़े पूछे गए सवालों को लेकर विवाद हो गया है. पहली बार ऐसा हुआ है कि बोर्ड की परीक्षा में कांग्रेस पार्टी से जुड़े 6 सवाल पूछे गए हैं और सभी छह सवालों में कांग्रेस की तारीफ है छिपी हुई है. बीजेपी ने अशोक गहलोत सरकार पर तीखा हमला बोला है. हालांकि, एक-एक सवाल भारतीय कम्युनिस्ट पार्टी और बहुजन समाज पार्टी को लेकर भी पूछे गए हैं. सिलेबस में 'एक दल के प्रभुत्व का दौर और कांग्रेस प्रणाली : चुनौतियां और पुर्नस्थापना' दो विषय हैं. इन्हीं विषयों के आधार पर 6 सवाल पूछ लिए गए. राजस्थान सरकार के मंत्री प्रताप खाचरियावास ने कहा इसमें गलत क्या है. परीक्षा में पूछे गए सवाल- 1. कांग्रेस की सामाजिक एवं विचारधारात्मक गठबंधन के रूप में संक्षिप्त विवेचना कीजिए 2. एक दल के प्रभुत्व का दौर और कांग्रेस प्रणाली -चुनौतियां और पुनर्स्थापना 3. 1984 के लोकसभा चुनाव में कांग्रेस ने कुल कितनी सीटें जीती थी? 4. भारत में प्रथम तीन आम चुनावों में किस दल का प्रभुत्व रहा और क्या हो रहा है 5. कांग्रेस ने 1967 का आम चुनाव किन परिस्थितियों में लड़ा और इसका जनादेश क्या मिला ,विवेचना कीजिए 6. 1971 के आम चुनाव में कांग्रेस की पुनर्स्थापना का चुनाव रहा. इसकी व्याख्या कीजिए. 7. गरीबी हटाओ का नारा किसने दिया? 8. लोकसभा चुनाव 2004 के बाद अनेक महत्वपूर्ण मसलों पर अधिकतर दलों के बीच व्यापक सहमति बनी. इनमें से किसी दो का संक्षिप्त विवेचना कीजिए. बीजेपी मुखर, गहलोत सरकार को घेरा पॉलिटिकल साइंस का पेपर सोशल मीडिया पर खूब वायरल हो रहा है. बीजेपी इस मुद्दे पर मुखर होकर गहलोत सरकार को घेरने में जुटी है. राजस्थान के चौमू से बीजेपी विधायक ने इस मसले पर अपने एक ट्वीट में लिखा, “ये राजनीति विज्ञान का पेपर है या कांग्रेस का इतिहास दर्शन? ऐसा लगता है राजस्थान में उच्च माध्यमिक परीक्षा की पॉलिटिकल साइंस में जो भी बच्चा टॉप करेगा, उसे राजस्थान @INCRajasthan का अध्यक्ष बनाया जाएगा.” बीजेपी राज्यसभा सांसद प्रो. राकेश सिन्हा ने अपने एक ट्वीट में कहा, :राजस्थान में @INCIndia की @ashokgehlot51 सरकार ने शिक्षा को गर्त में डालने का संकल्प का लिया है.” शिक्षा मंत्री बीडी कला ने दी सफाई राजनीतिक विज्ञान के पेपर में कांग्रेस के सवाल पूछे जाने पर शिक्षा मंत्री बीडी कल्ला ने News 18 राजस्थान को बताया कि बोर्ड एक स्वायत्तशासी संस्थान है. सरकार का और शिक्षा विभाग का बोर्ड के पेपर में कोई रोल नहीं होता. आजादी का अमृत महोत्सव चल रहा है, इसी वजह से कुछ सवाल पूछे गए होंगे. राजनीति विज्ञान के पेपर में पहले भी राजनीतिक सवाल पूछे जाते रहे हैं.",politics
"प्रशांत किशोर अपना बिजनेस कर रहे, अलग-अलग पार्टियां जॉइन करना उनका काम: भाजपा सांसद दिलीप घोष","भाजपा सांसद दिलीप घोष ने चुनावी रणनीतिकार प्रशांत किशोर पर निशाना साधा है। उन्होंने कहा कि पीके अपने करियर के सिलसिले में विभिन्न राजनीतिक दलों का हिस्सा बनते हैं। घोष की यह टिप्पणी पीके के कांग्रेस में शामिल होने की अटकलों के बीच आई है। पश्चिम बंगाल भाजपा नेता ने कहा, ""वह (प्रशांत किशोर) तृणमूल कांग्रेस (टीएमसी) में भी शामिल हुए थे। वह नीतीश कुमार की पार्टी (जेडीयू) में भी थे। यह उनका बिजनेस है (पार्टियों में शामिल होना)।"" विभिन्न दलों के साथ चुनावी रणनीतिकार के रूप में किशोर के जुड़ने का उल्लेख करते हुए भाजपा नेता ने कहा, ""वह जिस भी पार्टी के लिए काम करते हैं, उन्हें उसकी सदस्यता मिलती है... उनके पास हर पार्टी का सदस्यता कार्ड होगा। वह यह कहते हुए कार्ड दिखाएंगे कि मैं आपकी पार्टी से हूं। मुझे आदेश दीजिए।"" 'बंगाल में भाजपा की नई टीम के अनुभव की कमी' पश्चिम बंगाल में भाजपा के मौजूदा नेतृत्व के बारे में पूछे जाने पर, घोष ने अपने उत्तराधिकारी की टीम को 'नया' और 'संगठनात्मक अनुभव की कमी' वाला करार दिया। उन्होंने पुराने लोगों को विश्वास में लेने का सुझाव दिया। घोष ने कहा, ""जो टीम अभी (पश्चिम बंगाल में) काम कर रही है, वह नई है और उसके पास संगठनात्मक अनुभव का अभाव है। प्रदेश अध्यक्ष (सुकांता मजूमदार) भी नए हैं। यह स्वाभाविक है कि राजनीति सीखने में थोड़ा समय लगेगा... समय लग रहा है, इसलिए लोग निराश हैं।"" 'पार्टी के अनुभवी नेताओं को भी मिले जिम्मेदारियां' भाजपा नेता ने कहा कि जल्द ही फैसला लिया जाना चाहिए। लंबे समय से पार्टी के लिए काम करने वाले कार्यकर्ताओं को भी अहमियत दी जानी चाहिए। मेरा मानना है कि तभी सभी एक साथ काम कर पाएंगे। इससे पहले घोष ने कहा था कि सुकांत मजूमदार को हाल ही में जिम्मेदारी दी गई है। वह कम अनुभवी हैं। पार्टी लंबे समय से लड़ रही है और ऐसे अनुभवी दिग्गज हैं जो इसका हिस्सा थे। उन्हें राज्य में लड़ाई लड़ने के लिए इस्तेमाल करने की जरूरत है। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
डोरंडा कोषागार मामला: झारखंड हाईकोर्ट से लालू यादव को मिली जमानत,रांची। राष्ट्रीय जनता दल के अध्यक्ष लालू प्रसाद यादव को आज झारखंड हाई कोर्ट ने डोरंडा कोषागार मामले में जमानत दे दी है. अदालत ने उन्हें 10 लाख रुपये जुर्माना जमा करने का आदेश दिया है।  21 फरवरी को मिली थी सजा बता दें कि झारखंड स्थित डोरांडा ट्रेजरी मामले में राद प्रमुख को इसी साल 21 फरवरी को पांच साल की सजा सुनाई थी. लालू यादव करीब 40 महीने जेल में सजा काट चुके है। खबर अपडेट जारी है.,politics
"सपा अध्यक्ष अखिलेश यादव ने भाजपा की सोच पर उठाए सवाल, 'सरकारी तथ्य' देकर ऐसे साधा निशाना","समाजवादी पार्टी के अध्यक्ष अखिलेश यादव। समाजवादी पार्टी के अध्यक्ष अखिलेश यादव। उत्तर प्रदेश (Uttar Pradesh) के पूर्व मुख्यमंत्री और समाजवादी पार्टी (Samajwadi Party) के राष्ट्रीय अध्यक्ष अखिलेश यादव (Akhilesh Yadav) लगातार भारतीय जनता पार्टी (BJP) पर हमलावर हैं। अखिलेश यादव जहां रोजाना ट्वीट (Tweet) पर अपराध की वारदातों को उठाकर योगी सरकार (Yogi Government) पर निशाना साधते हैं, वहीं अन्य प्रदेशों में होने वाली बड़ी घटनाओं को लेकर बीजेपी पर हमला करने में चूक नहीं करते। सपा प्रमुख ने अब 'सरकारी तथ्यों' को सामने रखकर बीजेपी की सोच पर सवाल उठाए हैं। मीडिया रिपोर्ट्स के मुताबिक सपा अध्यक्ष अखिलेश यादव ने आज ट्वीट किया है। इसमें उन्होंने लिखा कि सरकारी तथ्य भाजपा की आरक्षण विरोधी सोच और नीति का स्वयं भंडाफोड़ करती है। उन्होंने कहा कि अधिकतम आरक्षित पद रिक्त हैं। विभिन्न विभागों में पदोन्नति में आरक्षण के आंकड़ों का अपर्याप्त संकलन और ग्रुप ए से सी तक आरक्षित पदों में भी निर्धारित से कम नियुक्ति है। उन्होंने लिखा है कि उच्च पदों में नाममात्र का प्रतिनिधित्व है। उन्होंने कहा कि इन सरकारी तथ्यों से साबित हो रहा है कि भाजपा की आरक्षण विरोधी सोच और नीति का स्वयं भंडाफोड़ हो रहा है। सपा का प्रतिनिधिमंडल आज जाएगा जहांगीरपुरी समाजवादी पार्टी का पांच सदस्यीय प्रतिनिधिमंडल आज जहांगीरपुरी जाएगा। यह प्रतिनिधिमंडल जहांगीरपुरी हिंसा (Jahangirpuri Violence) के पीड़ितों से मिलेगा। अखिलेश यादव के निर्देश पर यह प्रतिनिधिमंडल एक जांच रिपोर्ट तैयार करेगी, जो कि सपा के केंद्रीय कार्यालय दिल्ली और लखनऊ कार्यालय में भेजी जाएगी। इसके बाद सपा आगे की रणनीति तैयार करेगी। इस प्रतिनिधिमंडल में सपा सांसद शफीकुर्रहमान, पूर्व सांसद रवि प्रकाश वर्मा, सांसद एसटी हसन, सांसद (राज्यसभा) विशम्भर प्रसाद निषाद और पूर्व सांसद जावेद अली शामिल हैं।",politics
चुनावी रणनीतिकार Prashant Kishor की कांग्रेस में एंट्री पर सोनिया गांधी को सौंपी रिपोर्ट,"इंडिया न्यूज, नई दिल्ली: चुनावी रणनीतिकार (Poll Strategist) प्रशांत किशोर (Prashant Kishor) की सिफारिशों पर विस्तार से आकलन करने के लिए गठित कांग्रेस के वरिष्ठ नेताओं की समिति ने पार्टी की अंतरिम अध्यक्ष सोनिया गांधी को अपनी रिपोर्ट सौंप दी है। जानकारी के मुताबिक, चार पन्नों की इस रिपोर्ट में कांग्रेस नेताओं ने पार्टी के ढांचे और रणनीति में बदलाव के सुझावों में से हरेक पर टिप्पणी की है। पार्टी सूत्र के अनुसार समिति के सदस्यों ने पीके को एक पदाधिकारी के रूप में पार्टी में शामिल कराने पर भी अपनी सलाह दी है। रिपोर्ट में प्रशांत को पार्टी जॉइन कराने पर भी बात की गई है। प्रशांत किशोर की सलाह का स्वागत सूत्रों ने कहा, दिग्विजय सिंह और एके एंटनी ने सोनिया से कहा कि प्रशांत किशोर (Prashant kishor) की सलाह का स्वागत है और इसका इस्तेमाल किया जाना चाहिए। हालांकि, पीके को पार्टी पदाधिकारी या वरिष्ठ नेता बनाने से परहेज करने की सलाह दी गई है। बता दें कि कांग्रेस को बदलने के लिए पीके (PK) ने एक लंबा प्रस्ताव पार्टी की अंतरिम अध्यक्ष सोनिया गांधी को दिया था। उस पर विचार के लिए वरिष्ठ नेताओं की एक कमेटी बनाई गई थी। प्रशांत किशोर ने सात साल की पुनरुद्धार योजना पर नौ घंटे की प्रस्तुति बनाई थी। बाद में इसे तीन घंटे का कर दिया गया। है। सोनिया को डायरेक्ट रिपोर्ट करना चाहते हैं पीके, कुछ नेताओं को यह नहीं पच रहा वरिष्ठ नेतृत्व के साथ अपनी बैठकों के दौरान प्रशांत किशोर (Prashant Kishor) ने बताया कि वह पार्टी प्रोटोकॉल के साथ काम नहीं कर सकते हैं। वह सीधे कांग्रेस अध्यक्ष को रिपोर्ट करना चाहते हैं। यह कई वरिष्ठ नेताओं के लिए विवाद का विषय साबित हुआ है, जो वर्तमान में गांधी परिवार की आंख और कान हैं। प्रशांत किशोर को सोनिया गांधी के सलाहकार के रूप में शामिल करने का भी एक प्रस्ताव दिया गया है। इस पद पर पहले कभी अहमद पटेल हुआ करते थे। पीके को पार्टी में शामिल करने के इच्छुक हैं राहुल व प्रियंका राहुल और प्रियंका गांधी पीके (PK) को पार्टी में शामिल करने के इच्छुक हैं, लेकिन वे इस पर एकतरफा फैसला नहीं लेना चाहते थे, इसलिए, सभी मुख्मंत्रियों और बड़े पार्टी नेताओं की सोनिया गांधी (Sonia Gandhi) के आवास पर पीके (PK) के साथ बैठक हुई। पार्टी के अंदरूनी सूत्रों ने यह बात कही है। उन्होंने बताया कि प्रियंका गांधी पीके को पहले भी कांग्रेस में शामिल करने का समर्थन करती रही हैं। मध्य प्रदेश के पूर्व मुख्यमंत्री व कांग्रेस नेता कमलनाथ जैसे पार्टी के अन्य लोगों ने भी पीके को पार्टी में शामिल कराने का समर्थन किया है। कमनाथ ने उनके लिए महासचिव (रणनीति) का एक नया पद बनाने का प्रस्ताव रखा है। कांग्रेस को पुनर्जीवित करना चाहते है चुनावी रणनीतिकार प्रशांत किशोर (Prashant kishor) की कांग्रेस को पुनर्जीवित करना चाहते हैं, ताकि पार्टी 2029 का लोकसभा चुनाव जीतने में सक्षम हो सके। गौरतलब है कि पीके ने वर्ष 2014 में प्रधानमंत्री नरेंद्र मोदी के लिए, उससे अगले यानी 2015 में बिहार में महागठबंधन के लिए और वर्ष 2020 में आम आदमी पार्टी के लिए व गत वर्ष तृणमूल कांग्रेस के लिए पश्चिम बंगाल में चुनाव अभियान का काम संभाला था। हमें Google News पर फॉलो करे- क्लिक करे ! ये भी पढ़ें : Kejriwal Congratulates CM Bhagwant Mann: केजरीवाल ने ट्वीट कर सीएम भगवंत मान को दी बधाई Connect With Us : Twitter | Facebook | Youtube The post चुनावी रणनीतिकार Prashant Kishor की कांग्रेस में एंट्री पर सोनिया गांधी को सौंपी रिपोर्ट appeared first on India News.",politics
पूर्व एमएलसी हरपाल सैनी का सपा से इस्तीफा,"पूर्व एमएलसी हरपाल सैनी का सपा से मोहभंग हो गया। उन्होंने कहा कि 38 साल से पश्चिम उत्तर प्रदेश की राजनीति में लगातार सक्रिय रहा हूं। सदन में विधान परिषद में दल का नेता रहा। विभिन्न समितियों के सभापति रहने का भी सौभाग्य प्राप्त हुआ। जब भी रहा तो अति पिछड़ों की आवाज बुलंद करता रहा। चुनाव से पहले उन्होंने भाजपा को छोड़कर गलती की। सपा में लोगों ने प्रतिष्ठा, सम्मान देने का वादा किया था। कभी किसी पार्टी में पद के लिए काम नहीं किया। एक कार्यकर्ता, एक सेवक के रूप में काम करता रहा। भाजपा में भी एक कार्यकर्ता की हैसियत से काम किया था। सरधना विधानसभा के चुनाव में समाजवादी पार्टी ने जिम्मेदारी दी थी कि अतुल प्रधान को जिताना है। अति पिछड़ों की हजारों लोगों की रैली कर अतुल प्रधान को सरधना से विधायक बनवाया। यह चूक रही है । सरधना से विधायक बनने के बाद अतुल प्रधान ने एक बार भी मुझे सम्मान नहीं दिया। समाजवादी पार्टी सम्मानीय कार्यकर्ताओं की पार्टी नहीं है। यह केवल चापलूसो और दागियों की पार्टी है। इस पार्टी से मोहभंग हो गया है। मैं अत्यंत पिछड़े समाज की सेवा के लिए समाजवादी पार्टी छोड़ने का फैसला किया है। उन्होंने कहा कि फिलहाल किसी पार्टी में शामिल नहीं होऊंगा। अत्यंत पिछड़ा समाज जो फैसला करेगा उस फैसले के साथ हमारा निर्णय होगा। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"राजा वडिंग ने मेहनती कार्यकर्ताओं को दिया प्रशंसा पत्र, कांग्रेसी कार्यकर्ताओं में भरा जोश Raja Vading","लुधियाना, दिनेश मौदगिल: Raja Vading: पंजाब प्रदेश कांग्रेस कमेटी के नवनियुक्त प्रधान अमरिंदर सिंह राजा वडिंग का ताजपोशी समारोह चंडीगढ़ स्थित पंजाब कांग्रेस भवन में आयोजित किया गया । इस समारोह के दौरान पंजाब कांग्रेस के कई वरिष्ठ नेता भी शामिल हुए। Read Also : राजकीय कन्या वरिष्ठ माध्यमिक विद्यालय खरावड़ के भवन बनने में हो रही देरी को लेकर खरावड की ग्राम पंचायत ने जिला उपायुक्त से मिलकर की शिकायत Government Girls Senior Secondary School कांग्रेसी कार्यकर्ताओं में भरा जोश(Raja Vading) वही मेहनती और कांग्रेस के लिए अच्छे कार्य करने वाले कार्यकर्ताओं को प्रशंसा पत्र देकर सम्मानित भी किया गया । यह प्रशंसा पत्र पंजाब के विभिन्न जिलो से आए मेहनती नेताओं को दिए गए। जिससे कांग्रेसी कार्यकर्ताओं में जोश भर गया है। लुधियाना इस समारोह में शामिल हुए शहरी कार्यकारी प्रधान डिंपल राणा को भी प्रदेश कांग्रेस प्रधान राजा वड़िंग और प्रदेश कार्यकारी प्रधान भारत भूषण आशू ने प्रशंसा पत्र देकर सम्मानित किया। डिंपल राणा ने कहा कि हम प्रदेश प्रधान के साथ कंधे से कंधा मिलाकर चलेंगे, क्योंकि वड़िंग के प्रधान बनने से युवा कार्यकर्ताओं में जोश की एक नई लहर चली है। महिला कांग्रेसियों में भी खुशी की लहर (Congress workers) राजा वडिंग के ताजपोशी समारोह में लुधियाना शहर से महिला कांग्रेसी कार्यकर्ता भी विशेष तौर पर शामिल हुईं और महिला कांग्रेसी कार्यकर्ताओं में भी राजा के प्रधान बनने पर खुशी की लहर पाई जा रही है । पंजाब कांग्रेस सेवा दल की वाइस प्रेसिडेंट बिंदिया मदान कहा कि राजा वडिंग के प्रदेश प्रधान बनने से कांग्रेस पूरी तरह मजबूत हो गई और युवा ऊर्जा राजा वडिंग अब कांग्रेस कांग्रेस में पूरी तरह से जान डाल देंगे। उन्होंने कहा कि राजा के प्रधान बनने से कांग्रेसी कार्यकर्ताओं में एक बार फिर से जोश भर गया है और कांग्रेसी कार्यकर्ता अपनी पार्टी के लिए पूरी तरह से मेहनत करने में जुट चुके हैं। उन्होंने कहा कि अब पंजाब में कांग्रेस फिर से पूरी मजबूती के साथ खड़ी होगी। Read Also : राम नगर का मेन नाला चौड़ा करने का काम शुरू, कार्य का हुआ विधिवत शुभारम्भ Ram Nagar Read Also : कब्ज से राहत दिलाएंगे ये फूड्स, आज ही डाइट में शामिल करें : डायटीशियन गुंजन मित्तल Dietician Gunjan Mittal Twitter Facebook",politics
uttarakhand by elelction : विपक्ष की बजाए अपनी पार्टी की सीट खाली कराकर एनडी तिवारी की राह पर चले सीएम धामी,"नैनीताल, जागरण संवाददाता : uttarakhand by elelction : आखिरकार मुख्यमंत्री पुष्कर सिंह धामी की सीट को लेकर अटकल थम गईं। चंपावत (Champawat by elelction ) से भाजपा विधायक कैलाश गहतोड़ी ने विधानसभा से इस्तीफा देकर मुख्यमंत्री के लिए उपचुनाव का रास्ता साफ कर दिया है। इस सियासी घटनाक्रम के बाद मुख्य विपक्षी दल कांग्रेस राहत महसूस कर रही है। गुटबाजी व असंतोष से घिरी कांग्रेस इस आशंका से परेशान थी कि कोई कांग्रेस का विधायक इस्तीफा देकर भाजपा के पाले में न चला जाए। इन सब सियासी अटकलों को निराधार साबित कर मुख्यमंत्री धामी ने राज्य की सियासत में वैचारिक व सिद्धांतवादी सियासत को आगे बढ़ाकर नई उम्मीद जगाई है। राज्य में 2002 के पहले विधानसभा चुनाव में कांग्रेस सत्ता में आई तो तबके सांसद व दिग्गज नेता एनडी तिवारी को मुख्यमंत्री बनाया गया। एनडी ने लोकसभा से इस्तीफा दिया। तब रामनगर से कांग्रेस विधायक वाईएस रावत ने तिवारी के लिए इस्तीफा देकर सीट खाली की। 2007 में भाजपा सत्ता में आई तो तब के गढ़वाल सांसद भुवन चंद्र खंडूरी को मुख्यमंत्री बनाया गया। फिर खंडूरी के लिए पौड़ी गढ़वाल जिले की धुमाकोट कांग्रेस विधायक व तिवारी राज में आबकारी मंत्री रहे टीपीएस रावत ने इस्तीफा देकर सीट खाली की। नए परिसीमन में यह सीट खत्म हो गई थी। 2012 में कांग्रेस फिर सत्ता में आई तो विजय बहुगुणा मुख्यमंत्री बने और उनके लिए सीट छोड़ी सितारगंज के तत्कालीन भाजपा विधायक किरन मंडल ने। मंडल को फिर कुमाऊं मंडल विकास निगम का अध्यक्ष बनाया गया था। खंडूरी व बहुगुणा के लिए विपक्षी दलों के सीट खाली करने पर खरीद फरोख्त के आरोप भी लगे थे। बहुगुणा के बाद हरीश रावत मुख्यमंत्री बने तो उनके लिए धारचूला के कांग्रेस विधायक हरीश धामी ने सीट छोड़ी थी। धामी को वन विकास निगम अध्यक्ष बनाया गया था। नियमानुसार मुख्यमंत्री को छह माह के भीतर विधानसभा सदस्य बनना जरूरी है। पूर्व मुख्यमंत्री हरीश रावत ने तो उम्मीद जताई थी कि धामी विपक्षी दलों में सेंधमारी के बजाय अपने दल विधायक से सीट रिक्त कराएं। बहरहाल मुख्यमंत्री धामी ने भाजपा विधायक से सीट रिक्त कराकर राज्य में दलबदल की राजनीति पर धीरे से मगर बड़ा प्रहार किया है। इसके दूरगामी परिणाम भविष्य में दिखाई दे सकते हैं।",politics
"Jahangirpuri Violence Live: ED अंसार के खिलाफ PMLA एक्ट के तहत लेगी एक्शन, पुलिस कमिश्नर ने लिखा लेटर, जुम्मे की नमाज को लेकर अलर्ट","Jahangirpuri Demolition Latest News : दिल्ली के जहांगीरपुरी में हनुमान जयंती (Hanuman Jayanti) पर हिंसा के बाद सुरक्षा बलों ( Security Forces ) की तैनाती आज भी जारी है. वहीं अतिक्रमण रोधी अभियान (Anti Encroachment Drive) के विरोध के बीच समाजवादी पार्टी (सपा) का एक जांच दल आज दिल्ली आएगा. सपा के राष्ट्रीय प्रवक्ता राजेंद्र चौधरी ने गुरुवार को बताया कि दिल्ली में जहांगीरपुरी बस्ती उजाडे़ जाने की घटना की जांच के लिए पार्टी अध्यक्ष अखिलेश यादव जी के निर्देश पर सपा का जांच दल शुक्रवार को नई दिल्ली जाएगा. उन्होंने बताया कि संभल से सपा सांसद शफीकुर्रहमान बर्क की अगुवाई वाले इस दल में मुरादाबाद से सांसद एसटी हसन, राज्यसभा सदस्य विशंभर प्रसाद निषाद, पूर्व सांसद रवि प्रकाश वर्मा और जावेद अली खान शामिल होंगे. चौधरी ने आरोप लगाया कि 20 अप्रैल को भाजपा शासित दिल्ली नगर निगम द्वारा बुलडोजर चलाकर जहांगीरपुरी बस्ती को उजाड़ दिया गया है. सपा का यह दल इस मामले की जांच करेगा. वहीं भारतीय जनता पार्टी (BJP) शासित उत्तरी दिल्ली नगर निगम (NDMC) द्वारा हिंसा प्रभावित जहांगीरपुरी में कई अवैध ढांचों को ढहाने के एक दिन बाद पार्टी की दिल्ली इकाई के प्रमुख आदेश गुप्ता ने पूर्वी और दक्षिणी दिल्ली नगर निगमों के महापौरों को भी उनके क्षेत्रों में ‘रोहिंग्या, बांग्लादेशियों और असामाजिक तत्वों द्वारा सरकारी जमीन पर किए गए अतिक्रमण’ को समाप्त करने के लिए, इसी तरह का अभियान चलाने के लिए पत्र लिखा हैं.",politics
Uttarakhand By Election : सीएम धामी के खिलाफ चंपावत उपचुनाव में हेमेश खर्कवाल को प्रत्‍याशी बना सकती है कांग्रेस,"चम्पावत, जागरण संवाददाता : विधायक कैलाश गहतोड़ी के मुख्यमंत्री धामी के लिए अपनी सीट छोडऩे के बाद चम्पावत सीट पर उप चुनाव की सुगबुगाहट तेज हो गई है। सीएम के विरुद्ध कांग्रेस का प्रत्याशी कौन होगा राजनीतिक गलियारों में इसकी चर्चा भी शुरू हो गई है। चर्चा है कि कांग्रेस पूर्व विधायक हेमेश खर्कवाल को फिर से टिकट दे सकती है। हालांकि हेमेश इस बार का विधान सभा चुनाव भाजपा के कैलाश गहतोड़ी से हार चुके हैं। लेकिन इस बार उनकी हार का अंतर पांच हजार से कुछ अधिक मतों का रहा। वर्ष 2017 में भी हेमेश खर्कवाल को कैलाश गहतोड़ी के आगे हार का मुंह देखना पड़ा था। गहतोड़ी ने उन्हें रिकार्ड 17,360 मतों से हराया था। हाल ही में सम्पन्न विधान सभा चुनाव में भी कैलाश गहतोड़ी ने कांग्रेस के हेमेश खर्कवाल को 5,204 मतों के अंतर से हराया। कैलाश गहतोड़ी को 32,547 तथा हेमेश खर्कवाल को 27,243 वोट मिले। हेमेश के अलावा लोग विमला सजवाण के नाम की भी चर्चा कर रहे हैं। विमला ने इस बार विधान सभा चुनाव में महिला कोटे से दावेदारी की थी लेकिन उन्हें टिकट नहीं मिल पाया। हो सकता है कि पार्टी विमला को उप चुनाव लड़ा दे। सूत्रों के अनुसार आने वाले दिनों में कुछ और नाम चर्चा में शामिल हो सकते हैं। कांग्रेस नहीं देगी वाकओवर कांग्रेस को चम्पावत विधान सभा सीट पर लगातार दूसरी बार हार का मुंह देखना पड़ा है। ऐसे में संगठन की धार कुंद पडऩे के साथ कार्यकर्ताओं का उत्साह भी ठंडा पड़ चुका है। लेकिन कांग्रेस उप चुनाव में सीएम को वाकओवर नहीं देना चाहती। विधायक कैलाश गहतोड़ी के इस्तीफे के बाद जिला स्तर से लेकर प्रांतीय स्तर तक कांग्रेस ने सीएम को घेरने के लिए रणनीति बनानी शुरू कर दी है। गुटबाजी से जूझ रही कांग्रेस विधान सभा चुनाव हारने के बाद कांग्रेस पार्टी में जो गुटबाजी उभर कर सामने आई उससे संगठन और अधिक कमजोर हुआ है। ऐसे में मुख्यमंत्री के सामने कांग्रेस किसे अपना उम्मीदवार बनाती है यह भी दिलचस्प हो गया है। कांग्रेस जिला अध्यक्ष पूरन सिंह कठायत का कहना है कि कांग्रेस पूरी शिद्दत के साथ उपचुनाव लड़ेगी और जीतेगी भी। उन्होंने बताया कि सीएम के विरूद्ध किसे प्रत्याशी बनाया जाता है यह प्रांतीय नेतृत्व तय करेगा।",politics
"डोरंडा केस में लालू यादव को मिली बड़ी राहत, कोर्ट ने दी जमानत","पटना: चारा घोटाले से जुड़े डोरंडा ट्रेजरी मामले में लालू प्रसाद यादव को जमानत मिल गई है। यह केस डोरंडा कोषागार से 139 करोड़ रुपये की निकासी का है। 1990 से 1995 के बीच डोरंडा कोषागार से 139 करोड़ रुपये की निकासी की गई थी। लगभग 27 वर्ष पश्चात् अदालत ने इसी वर्ष फरवरी में इस घोटाले पर फैसला सुनाया था, जिसमें लालू यादव को अपराधी पाया गया था। इस मामले में लालू यादव को 5 वर्ष की सजा हुई है। आपको बता दें कि CBI ने 1996 में भिन्न-भिन्न कोषागारों से गलत तरीके से अलग-अलग राशियों की निकासी को लेकर 53 मामले दर्ज किए थे। ये रुपयों को संदिग्‍ध तौर पर पशुओं तथा उनके चारे पर खर्च होना बताया गया था। 53 मामलों में से डोरंडा कोषागार का मामला सबसे बड़ा था। जिसमें सबसे ज्यादा 170 अपराधी सम्मिलित हैं। इसमें से 55 अपराधियों की मौत हो चुकी है। वही चारा घोटाले से जुड़े 4 मामलों में लालू यादव को पहले सजा प्राप्त हो चुकी है। चाईबासा कोषागार से 37.7 करोड़ के अवैध निकासी में लालू जमानत पर हैं। इसमें उन्हें 5 वर्षीय सज़ा हुई थी। देवघर कोषागार से 79 लाख के अवैध निकासी के घोटले के दूसरे मामले में भी वे जमानत पर हैं। इस केस में उन्हे साढ़े 3 वर्ष की सज़ा सुनाई गई थी। लालू यादव को 33.13 करोड़ के चाईबासा कोषागार से अवैध निकासी के तीसरे केस में भी जमानत प्राप्त हुई थी। इस केस में उन्हें 5 वर्ष की सज़ा हुई थी। दुमका कोषागार से 3.13 करोड़ की अवैध निकासी के चौथे केस में उन्हें दो भिन्न-भिन्न धाराओं में 7-7 वर्ष की सज़ा सुनाई गई थी, किन्तु उसमें भी वे जमानत पर हैं। हिमाचल में इस बार होगा त्रिकोणीय मुकाबला, AAP की एंट्री से बिगड़ा भाजपा-कांग्रेस का गणित पंजाब में कांग्रेस को ले डूबा 'माफिया प्रेम' ? सिद्धू ने किया बड़ा दावा अखिलेश यादव से नाराज़ आज़म खान से मिलने सीतापुर जेल पहुंचे शिवपाल, नया गठजोड़ बनने की अटकलें",politics
चंपावत उपचुनाव: सीएम पुष्कर सिंह धामी को फायदा या नुकसान? जानें भाजपा-कांग्रेस की ताकत और कमजोरी,"चंपावत विधायक कैलाश गहतोड़ी के इस्तीफा देने के बाद सीएम पुष्कर सिंह धामी अब इसी विधानसभा सीट से चुनाव लड़ेंगे। भाजपा जहां अपने मुख्यमंत्री को उपचुनाव में जीत दिलाने की पूरी कोशिश करेगी तो विपक्षी कांग्रेस भी भाजपा के विजयी रथ को रोकने की कोई कमी कोशिश नहीं छोड़ेगी। भाजपा-कांग्रेस के बीच एक बार फिर कांटे की टक्कर देखने को मिलेगी। मुख्यमंत्री पुष्कर सिंह धामी के उपचुनाव लड़ने के लिए चंपावत विधानसभा सीट सबसे मुफीद बताई जा रही है। इसके पीछे यह वजह बताई जा रही है कि इस विधानसभा क्षेत्र की आबादी का एक बड़ा हिस्सा सीएम धामी के मूल विधानसभा क्षेत्र खटीमा के करीब के इलाके में बसी है। खटीमा की सीमा से लगे बनबसा और टनकपुर में करीब 50 हजार मतदाता रहते हैं। हाल ही में हुए विधानसभा चुनाव में चंपावत विधानसभा में 95648 वोटर पंजीकृत थे। तराई और पहाड़ से मिली इस विधानसभा सीट में आधे से अधिक मतदाता (48657) टनकपुर-चंपावत क्षेत्र से हैं,जबकि पहाड़ी हिस्से में करीब 47 हजार मतदाता पंजीकृत हैं। विभिन्न कार्यक्रमों में शामिल रहने वाले सीएम धामी टनकपुर-बनबसा के मतदाताओं के संपर्क में भी रहे हैं। हालिया विस चुनाव में उन्होंने भाजपा के प्रत्याशी कैलाश गहतोड़ी के पक्ष में बनबसा व टनकपुर में रोड शो भी किए थे। राजनीति के जानकार बताते हैं कि तराई में गहतोड़ी को मिले जनसमर्थन में मुख्यमंत्री धामी की अहम भूमिका थी। ऐसे में उम्मीद जताई जा रही है कि आने वाले उपचुनाव में मुख्यमंत्री को चंपावत विधानसभा क्षेत्र का पड़ोसी होने का लाभ मिलेगा। चंपावत में पहली बार भाजपा को मिली थी लगातार जीत उत्तराखंड बनने के बाद चंपावत सीट पर पहली बार भाजपा प्रत्याशी ने लगातार दूसरी बार जीत दर्ज की है। साथ ही पार्टी हाईकमान ने भी इस सीट पर पहली बार सिटिंग विधायक को दोबारा टिकट दिया। हाल में सम्पन्न हुए विधानसभा चुनाव में भाजपा के लिए यह सकारात्मक पहलू साबित हुआ। राज्य में वर्ष 2002 में पहली बार हुए विधानसभा चुनाव में चंपावत जिले की दोनों विधानसभा सीटों पर कांग्रेस ने भाजपा को शिकस्त दी थी। तब जिले की लोहाघाट सीट से महेंद्र सिंह माहरा और चंपावत सीट से हेमेश खर्कवाल जीते। 2007 में चंपावत सीट पर भाजपा की बीना महराना ने कांग्रेस के खर्कवाल को हराया था। 2012 में एक बार फिर हेमेश जीत दर्ज कर विधानसभा पहुंचे। 2017 में भाजपा के कैलाश गहतोड़ी ने रिकॉर्ड 17 हजार वोटों से कांग्रेस के खर्कवाल को हरा दिया। इसके बाद पांचवे यानि 2022 के चुनाव में भाजपा ने चंपावत सीट पर गहतोड़ी पर विश्वास जताया। इस चुनाव में भी गहतोड़ी जीत दर्ज करने में कामयाब रहे। हालांकि इस बार उन्होंने कांग्रेस के हेमेश खर्कवाल को 5304 वोट से हराया। चंपावत में भाजपा के जिलाध्यक्ष दीप चंद्र पाठक ने कहा कि इस बार सीएम धामी यहां रिकार्ड वोटों से जीत दर्ज करेंगे। उनकी जीत से विधानसभा क्षेत्र में विकास की नई इबारत लिखी जाएगी। चंपावत विधानसभा सीट पर अब तक के नतीजे वर्ष दल जीते 2002 कांग्रेस हेमेश खर्कवाल 2007 भाजपा बीना महराना 2012 कांग्रेस हेमेश खर्कवाल 2017 भाजपा कैलाश गहतोड़ी 2022 भाजपा कैलाश गहतोड़ी कैलाश के सीट छोड़ने से कांग्रेस को भी राहत चंपावत से भाजपा के विधायक कैलाश गहतोड़ी के मुख्यमंत्री पुष्कर सिंह धामी के लिए सीट खाली करने पर कांग्रेस ने भी राहत की सांस ली है। कांग्रेस में प्रदेश अध्यक्ष, नेता प्रतिपक्ष और विधायक दल के उपनेता की नियुक्ति के बाद से जिस प्रकार असंतोष उपजा था, उससे मुख्यमंत्री के लिए कांग्रेस के विधायक दल में भी सेंध लगने की आशंका थी। धारचूला विधायक हरीश धामी तो खुलकर सीएम के लिए सीट छोड़ने की पेशकश तक कर चुके थे। हालांकि भाजपा ने धामी में रुचि ही नहीं ली। उधर, चंपावत सीट पर उपचुनाव तय होते ही कांग्रेस भी एक्शन मोड में आ गई। प्रदेश अध्यक्ष करन माहरा ने गुरुवार को कहा कि कांग्रेस चुनाव के लिए पूरी तरह से तैयार है। चंपावत में भी खटीमा जैसी जीत की कहानी दोहराई जाएगी। प्रत्याशी के बारे में करन ने कहा कि कांग्रेस का हर नेता मजबूत प्रत्याशी है। हालिया विधानसभा में पार्टी के प्रत्याशी रहे पूर्व विधायक हेमेश खर्कवाल ने भी कड़ी टक्कर दी है। आगे इस बाबत हाईकमान और प्रदेश के शीर्ष नेताओं से बातचीत कर अंतिम निर्णय किया जाएगा। कांग्रेस उपचुनाव के लिए पूरी तरह तैयार है। भले ही यह सीएम का उपचुनाव है, पर कांग्रेस इस चुनाव में जीत के लक्ष्य के साथ उतरेगी। हम एकजुट होकर मजबूती से लड़ेंगे। करन माहरा, प्रदेश अध्यक्ष ,कांग्रेस For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"रोजा इफ्तार: तेज प्रताप ने अमित शाह को दावत में शरीक होने का भेजा न्योता, लिखा- दोनों की गरज अल्लाह से है...","विस्तार  बिहार के पूर्व मुख्यमंत्री लालू प्रसाद यादव के बड़े बेटे तेज प्रताप यादव अक्सर चर्चा में रहते हैं। एक बार फिर उन्होंने कुछ ऐसा किया है, जिससे वह सुर्खियों में छा गए हैं। दरअसल, तेज प्रताप यादव ने केंद्रीय गृह मंत्री अमित शाह को रोजा इफ्तार पार्टी में शामिल होने का निमंत्रण भेजा है। यह पार्टी राबड़ी देवी के आवास 10 सर्कुलर रोड पर आज शाम होने वाली है। इसमें सबसे दिलचस्प तेज प्रताप यादव का निमंत्रण देने का तरीका है। उन्होंने रोजा इफ्तार पार्टी का कार्ड सोशल मीडिया पर भी पोस्ट किया है, जिस पर अपने ही अंदाज में एक शायरी लिखी हुई है....तुम राम कहो, वो रहीम कहें, दोनों की गरज अल्लाह से है। सोशल मीडिया पर यह निमंत्रण पत्र जमकर वायरल हो रहा है। ",politics
"Rajasthan: सोनिया गांधी से पायलट की मुलाकात के बाद गहलोत का वार, बोले- दुआओं से बच गए वरना यहां कोई और खड़ा होता","विस्तार  सचिन पायलट की कांग्रेस अध्यक्ष सोनिया गांधी से मुलाकात के बाद ही मुख्यमंत्री अशोक गहलोत ने इसको लेकर तंज कसा है। मुख्यमंत्री ने पायलट खेमे की बगावत का जिक्र करते हुए कहा कि आप सबकी दुआओं से बच गए। यही वजह है कि आज यहां खड़े हैं वरना कोई और खड़ा होता। मेरा ही लिखा था, यहां खड़ा होना। मीडिया रिपोर्टस के अनुसार सीएम गहलोत सविल सर्विसेज डे पर कल्चरल इवेंट में गुरुवार को शिरकत करने पहुंचे थे लेकिन कार्यक्रम में उन्होंने पायलट खेमे की बगावत पर खूब तंज कसा। उन्होंने कहा कि मेरे दिल में क्या है, वह जुबां पर ला रहा हूं। गहलोत ने बाड़ाबंदी को याद करते हुए कहा कि हम 34 दिन होटल में ठहरे थे। मैं सुबह होटल से आता था, काम करता था, पॉलिटिकल एक्टिविटी करते और क्राइसिस मैनेजमेंट करते। मैं रात को फिर होटल जाता। तब विधायक मेरा इंतजार कर रहे होते थे। सबको दिन भर यही चिंता लगी रहती थी कि सरकार रहेगी या नहीं रहेगी। विधायकों को 10 करोड़ के ऑफर दिए गए उन्होंने यह भी कहा कि मेरे साथ जो बैठे थे, उन्हें कुछ नहीं मिल रहा था। बाहर निकलते ही उन्हें 10 करोड़ के ऑफर मिल रहे थे। मुझे गर्व है कि सारे विधायकों ने लालच के बगैर मेरा साथ दिया। बड़ा क्राइसिस मैनेजमेंट था। दुआओं से बच गए। मैं लिखाकर लाया हूं इसलिए तीसरी बार मुख्यमंत्री बन गया। अन्य नेता कहते रहते हैं कि उनकी जाति के 35 विधायक हैं, कोई कहता है 45 विधायक हैं। मैं कहता हूं कि मेरी जाति का राजस्थान में एक ही विधायक है और मैं खुद ही हूं पर चल रही है दुकानदारी। सीएम गहलोत ने भी की थी सोनिया गांधी से मुलाकात बता दें कि गुरुवार की शाम ही सचिन पायलट ने सोनिया गांधी से मुलाकात की है। जिसके बाद उन्हें बड़ी जिम्मेदारी देने की चर्चा तेज हो गई है। वहीं पायलट ने सोनिया गांधी से मुलाकात के बाद कहा कि पार्टी नेतृत्व उन्हें जो भी दायित्व देगा, वह उसका निर्वहन करेंगे लेकिन वह यही चाहते हैं कि राजस्थान में हर पांच साल सरकार बदलने की दशकों पुरानी परंपरा इस बार टूटे। वहीं पायलट के मुलाकात से एक दिन पहले ही अशोक गहलोत ने भी सोनिया गांधी से मुलाकात की थी।",politics
"प्रधानमंत्री मोदी और बोरिस जॉनसन की मुलाकात, कई समझौतों पर हस्ताक्षर, ब्रिटेन ने किया आत्मनिर्भर भारत का समर्थन", ,politics
राबड़ी आवास पर खुशियों का शुक्रवार: इफ्तार की दावत से ठीक पहले लालू यादव को मिली जमानत,Lalu Yadav News: राबड़ी आवास में शुक्रवार को रमजान के दौरान इफ्तार पार्टी का आयोजन किया जा रहा है. राबड़ी देवी के आवास पर लालू परिवार जहां एक तरफ इफ्तार के दावत के आयोजन को लेकर तैयारी में लगा है वहीं दिनभर उनकी नजरें झारखंड पर भी बनी हुई रही. दरअसल आज ही राजद सुप्रीमो लालू यादव के जमानत याचिका पर अदालत का फैसला आना था. और अंतत: करीब 12 बजे राबड़ी आवास दोहरी खुशियों के साथ झूम उठा जब लालू यादव को झारखंड हाइकोर्ट ने जमानत दे दी. राबड़ी आवास पर दोहरी खुशी डोरंडा कोसागार से अवैध निकासी के मामले में सजा काट रहे लालू प्रसाद यादव को जमानत दे दी गयी है. शुक्रवार को झारखंड उच्च न्यायालय ने लालू यादव की जमानत याचिका को मंजूरी दे दी. जिसके बाद इसकी खुशी पटना तक पहुंची. लालू यादव के चाहने वालों से लेकर राजद कार्यकर्ता व पूरा लालू परिवार इसकी खुशी में है. शुक्रवार का दिन लालू परिवार के लिए रहमत का दिन बनकर आया. दिन में लालू यादव की जमानत मंजूरी की खबर ने शाम में होने वाली इफ्तार पार्टी के उमंग को और अधिक बढ़ा दिया है. होली का रंग रहा था फीका बता दें कि राबड़ी आवास में इस बार होली नहीं मनाई गयी थी. दरअसल इसके पीछे की वजह भी लालू प्रसाद यादव ही बताये जाते हैं. उन्हें डोरंडा कोसागार से जुड़े मामले में तब सजा का एलान हुआ ही था. जिसके बाद राबड़ी परिवार की होली बदरंग हो गयी थी. लेकिन अब लालू यादव को जमानत मिलने के बाद राबड़ी आवास का आयोजन अलग ही उत्साह के साथ देखा जाएगा. लालू यादव को मिली जमानत गौरतलब है कि लालू यादव को शुक्रवार के दिन झारखंड हाइकोर्ट से जमानत मिल गयी. लालू यादव को जमानत इस बेस पर मिली है कि उन्होंने आधी सजा काट ली है. बता दें कि लालू यादव को 42 महीने की सजा सुनाई गयी थी और 30 महीने अबतक उनके पूरे हो चुके थे. जिसके बाद 10 लाख रुपये की जुर्माना राशि की शर्त पर उन्हें जमानत दी गयी है. POSTED BY: Thakur Shaktilochan,politics
"अवतार सिंह ने PM को लिखी खून से चिट्ठी, लालकिले पर 'प्रकाश पर्व' मनाए जाने पर किया धन्यवाद",रामपुर में वीर खालसा सेवा समिति के अध्यक्ष अवतार सिंह ने अपने खून से प्रधानमंत्री नरेंद्र मोदी को पत्र लिखकर उनका आभार व्यक्त किया है. अवतार सिंह ने ये आभार लाल किले में श्रीगुरु तेग बहादुर का प्रकाश पर्व मनाए जाने पर किया है.  रामपुर: वीर खालसा सेवा समिति के अध्यक्ष अवतार सिंह ने अपने खून से प्रधानमंत्री नरेंद्र मोदी को पत्र लिखकर उनका आभार व्यक्त किया है. अवतार सिंह ने कहा कि पहली बार लाल किले में जिस तरह से श्री गुरु तेग बहादुर का प्रकाश पर्व मनाया जा रहा है और उनके 400वें प्रकाश पर्व पर एक सिक्का भी जारी किया गया है. ऐसा पहले किसी प्रधानमंत्री ने नहीं किया. इसलिए वे अपने खून से पत्र लिखकर प्रधानमंत्री नरेंद्र मोदी को धन्यवाद करते हैं. मीडिया से बातचीत करते हुए वीर खालसा सेवा समिति के अध्यक्ष अवतार सिंह ने बताया कि आज सुबह उन्होंने अपना खून निकलवाया और उसी खून से प्रधानमंत्री नरेंद्र मोदी को धन्यवाद पत्र लिखा. अवतार सिंह ने कहा कि जिस तरह से पीएम ने सिख धर्म और सिखों का सम्मान किया है. यह सिखों के लिए बहुत बड़ी बात है. श्रीगुरु तेग बहादुर का 400वां प्रकाश पर्व लाल किले में मनाया जा रहा है. जिसमें प्रधानमंत्री मोदी और अमित शाह जी भी पहुंचे. यह सिखों के लिए ऐतिहासिक क्षण है. इसे भी पढे़ं- आजम खां की रिहाई के लिए वकील ने लिखा खून से पत्र,politics
संसदीय पैनल ने मानव-पशु संघर्ष को संबोधित करने के लिए सलाहकार निकाय का गठन किया,"नई दिल्ली: राज्यसभा सांसद जयराम रमेश की अध्यक्षता में विज्ञान, प्रौद्योगिकी, पर्यावरण और जलवायु परिवर्तन पर स्थायी समिति के एक अध्ययन के अनुसार, पर्यावरण मंत्रालय को मानव-पशु संघर्ष की बढ़ती घटनाओं से निपटने के लिए विशेषज्ञों का एक सलाहकार समूह बनाने की आवश्यकता है।  वन्यजीव (संरक्षण) संशोधन विधेयक, 2021, जिसे दिसंबर 2021 में लोकसभा में पेश किया गया था, की इस अध्ययन में जांच की गई है। 1972 का वन्य जीव (संरक्षण) अधिनियम विभिन्न जंगली जानवरों और पौधों की प्रजातियों, निवास स्थान प्रबंधन, और जंगली जानवरों, पौधों और उनके भागों और उत्पादों में व्यापार विनियमन और नियंत्रण के संरक्षण के लिए एक कानूनी ढांचा स्थापित करता है। हालांकि इसे कई बार बदला गया है, पर्यावरण मंत्रालय का सबसे हालिया प्रस्ताव इसे जंगली जीवों और वनस्पतियों की लुप्तप्राय प्रजातियों में अंतर्राष्ट्रीय व्यापार पर कन्वेंशन (CITES) के साथ अधिक सुसंगत बनाना था, जिस पर भारत एक हस्ताक्षरकर्ता है। लुप्तप्राय प्रजातियों में अंतर्राष्ट्रीय व्यापार पर कन्वेंशन (CITES) जंगली जानवरों और पौधों की 38,700 से अधिक प्रजातियों में अंतर्राष्ट्रीय व्यापार को नियंत्रित करता है। मंत्रालय ने शरीर के कामकाज को ""अधिक उद्देश्यपूर्ण"" बनाने के लिए वाइल्ड लाइफ (एसबीडब्ल्यूएल) के लिए राज्य बोर्ड (एसबीडब्ल्यूएल) की एक स्थायी समिति स्थापित करने का प्रस्ताव दिया, लेकिन रिपोर्ट में कहा गया है कि कई स्वतंत्र विशेषज्ञों और निकायों ने चिंता व्यक्त की है कि इस तरह के शरीर को आधिकारिक सदस्यों के साथ ढेर किया जाएगा, सभी एसबीडब्ल्यूएल शक्तियों का उपयोग किया जाएगा, एसबीडब्ल्यूएल से स्वतंत्र निर्णय लेंगे। और ""तेजी से परियोजना मंजूरी के लिए एक रबर स्टैंप होने के नाते समाप्त होता है। इसके बजाय, रिपोर्ट में सिफारिश की गई है कि ऐसी समिति का गठन किया जाए जिसमें एसबीडब्ल्यूएल के गैर-सरकारी सदस्यों में से कम से कम एक-तिहाई, कम से कम तीन संस्थागत सदस्य और भारतीय वन्यजीव संस्थान के निदेशक या उनके नामिती शामिल हों। मुख्यमंत्री के नेतृत्व वाले राज्यों के मामले में, एक वन्यजीव स्थायी समिति आमतौर पर सदस्यों का एक उपसमूह है जो एक बड़े वन्यजीव बोर्ड को रिपोर्ट करती है और दिन-प्रतिदिन के मामलों को पूरा करने के लिए जिम्मेदार होती है। जबकि विधेयकों पर अधिकांश स्थायी समिति की रिपोर्ट विधेयक की भाषा की आलोचना पर ध्यान केंद्रित करती है, यह रिपोर्ट मानव-पशु संघर्ष के विषय पर केंद्रित थी, जिसे प्रस्तावित संशोधनों में संबोधित नहीं किया गया था, क्योंकि यह ""शिकार के रूप में गंभीर एक जटिल मुद्दा"" था जिसके लिए ""विधायी समर्थन "" की आवश्यकता थी। जिसका नेतृत्व मुख्य वन्यजीव वार्डन द्वारा किया जाएगा, जो अभिनय करने से पहले समिति से परामर्श करेगा। रिपोर्ट में कहा गया है, ""कुछ सदस्यों और गहन तकनीकी ज्ञान के साथ ऐसी समिति प्रभावी साइट-विशिष्ट योजनाओं / शमन रणनीतियों को विकसित करने के लिए आवश्यक है, जिसमें फसल पैटर्न को बदलने पर सिफारिशें शामिल हैं और शॉर्ट नोटिस पर महत्वपूर्ण निर्णय लेने के लिए, कानून के तहत सशक्त हैं। अस्पताल से चोरी हुई 3 दिन की बच्ची, घरवालों ने मचाया हंगामा मस्जिद के नीचे से निकले कलश, तोमर और स्तंभ.., हिन्दू मंदिर होने की संभावना, जांच शुरू पंजाब में कांग्रेस को ले डूबा 'माफिया प्रेम' ? सिद्धू ने किया बड़ा दावा",politics
"क्या अखिलेश का साथ छोड़ने से पहले निकाले जाने का इंतजार कर रहे हैं शिवपाल, जानिए परदे के पीछे की कहानी","लखनऊ, 22 अप्रैल: उत्तर प्रदेश में एक बार फिर शिवपाल यादव और अखिलेश यादव के बीच वाकयुद्ध छिड़ा हुआ है। शिवपाल कई मंचों पर अखिलेश से अपमानित होने का आरोप लगा रहे हैं। शिवपाल बार बार यह बयाान दे रहे हैं कि अखिलेश उन्हें निकाल क्यों नहीं देते। शिवपाल का ये कहना ही अपने आपमें एक तरह के सवाल खड़ा कर रहा है कि यदि वाकई में वो अखिलेश से खफा हैं तो वह स्वयं सपा का साथ क्यों नहीं छोड़ देते। वह निकाले जाने का इंतजार क्यों कर रहे हैं। राजनीतिक पंडितों की माने तो शिवपाल के बयान में कई मायने छिपे हैं। वह चाहते हैं कि सपा अपनी ओर से निकाले जाने का ऐलान करें तो इसका सियासी लाभ मिलेगा। खुद छोड़ने से उन्हें उतनी तवज्जो नहीं मिलेगी। शिवपाल यादव ने अब अखिलेश यादव के खिलाफ खुला बयान दिया है। अब तक वह बिना नाम लिए पार्टी से अपनी नाराजगी की बात करते रहे थे। पहली बार उन्होंने सीधे अखिलेश यादव पर निशाना साधा है। दरअसल, समाजवादी पार्टी के भीतर कहा जा रहा है कि वह बीजेपी के संपर्क में हैं। अखिलेश ने आगरा में एक कार्यक्रम में यह भी कहा था कि चाचा शिवपाल यादव बीजेपी के संपर्क में हैं। शिवपाल यादव पहले भी कई बार इन सवालों के जवाब देने की बात करते रहे हैं। अब उन्होंने सीधे अखिलेश यादव पर पलटवार करते हुए कहा है कि अगर उन्हें लगता है कि मैं भारतीय जनता पार्टी के संपर्क में हूं तो वह मुझे विधानमंडल दल से बाहर क्यों नहीं कर देते। शिवपाल यादव का यह सवाल अब लखनऊ के सियासी गलियारे में चर्चा का विषय बन गया है। उनके इस सवाल के कई मायने बताए जा रहे हैं। राजनीतिक पंडितों का कहना है कि अगर शिवपाल यादव उनकी तरफ से पार्टी छोड़ते हैं तो उन्हें दलबदल विरोधी कानून के तहत सदस्यता गंवानी पड़ सकती है। अखिलेश यादव अगर उन्हें पार्टी से बाहर करते हैं तो वह अपने खिलाफ साजिश की बात कर सकते हैं। शिवपाल यादव के बयान को यूं ही लिया जा रहा है। वहीं राजनीतिक पंडितों का दावा है कि शिवपाल के ताजा बयानों से साफ हो गया है कि समाजवादी पार्टी में उनके लिए कुछ खास नहीं बचा है। अखिलेश यादव ने बुधवार को शिवपाल यादव पर तीखा हमला बोला था। उन्होंने शिवपाल यादव पर इशारों-इशारों में बीजेपी के करीबी होने का आरोप लगाया था। अखिलेश ने कहा था कि उन्हें छोड़ देना चाहिए। अब शिवपाल ने अपने बयान पर पलटवार किया है। शिवपाल ने अखिलेश के बयान को गैर जिम्मेदाराना करार दिया है। उन्होंने साफ कहा कि अगर अखिलेश को लगता है, मैं बीजेपी के साथ हूं तो मुझे विधायक दल से निकाल दो। आजम भी इन दिनों अखिलेश यादव से नाराज चल रहे हैं। उनकी नाराजगी की खबर आने के बाद हाल ही में रालोद अध्यक्ष जयंत चौधरी ने परिजनों से मुलाकात की। शिवपाल यादव ने कहा कि मैं समाजवादी पार्टी के 111 विधायकों में से एक हूं। उन्हें भारतीय जनता पार्टी के साथ मेरे संपर्क के लिए मुझे निष्कासित करने का अधिकार है। ऐसे में शिवपाल यादव ने बड़ा दांव खेला है। उन्होंने साफ कर दिया है कि अखिलेश उन्हें पार्टी से हटा सकते हैं। शिवपाल के इस बयान को एक चुनौती के तौर पर भी देखा जा रहा है। शिवपाल यादव बड़े भाई और सपा संरक्षक मुलायम सिंह यादव के करीबी रहे हैं। अभी भी सपा में मुलायम के करीबी नेताओं की कमी नहीं है। ऐसे में शिवपाल यादव अपने बयान के जरिए अखिलेश को चुनौती देते नजर आ रहे हैं। अगर अखिलेश उन्हें हटाते हैं तो कई और विधायक भी इसके खिलाफ आ सकते हैं, इसकी भी आशंका जताई जा रही है। शिवपाल यादव ने सुभासपा अध्यक्ष ओम प्रकाश राजभर के दावों का भी पर्दाफाश किया है। राजभर ने पिछले दिनों दावा किया था कि वह और शिवपाल यादव एक बड़े कार्यक्रम के मंच पर एक साथ दिखाई देने वाले हैं। इस संबंध में शिवपाल ने कहा कि हमने ओम प्रकाश राजभर से बात नहीं की है। उसने चुटकी ली कि वह मेरे नाम से किसी और से बात कर रहा होगा। यह भी पढ़ें-2024 से पहले योगी सरकार हर हाल में पूरा करेगी ये तीन बड़े चुनावी वादे, जानिए क्या है इनकी सियासी अहमियत source: oneindia.com",politics
"नवाब मलिक को बड़ा झटका, सुप्रीम कोर्ट ने सुनाया ये फैसला","मुंबई: मनी लॉन्ड्रिंग व दाऊद इब्राहिम के नजदीकियों से सम्पत्ति खरीदने के मामले में फंसे राकांपा नेता नवाब मलिक को दोहरा झटका लगा है। शुक्रवार को सर्वोच्च न्यायालय ने उनकी याचिका पर विचार करने से मना कर दिया तो वहीं PMLA अदालत ने उनकी न्यायिक हिरासत को 6 मई तक बढ़ा दिया है।  वही इससे पहले मलिक ने बॉम्बे उच्च न्यायालय के उस आदेश के खिलाफ सर्वोच्च न्यायालय में याचिका दायर की थी, जिसके तहत उच्च न्यायालय ने उनके तत्काल रिहाई के अंतरिम आवेदन को खारिज कर दिया था। मलिक के खिलाफ ED लॉन्ड्रिंग मामले की तहकीकात कर रहा है। जमानत याचिका पर सर्वोच्च न्यायालय ने कहा कि हम जांच के इस स्टेज पर दखल नहीं देंगे। ऐसे में आप उचित अदालत में जमानत याचिका दाखिल कीजिए। वहीं मलिक ने अपनी रिहाई की मांग करते हुए कहा था कि PMLA कानून 2005 का है। किन्तु उनकी गिरफ्तारी 1999 में हुए लेन-देन के लिए की गई। ED ने भगोड़े अंडरवर्ल्ड डॉन दाऊद इब्राहिम से संबंधित मनी लॉन्ड्रिंग मामले में NCP नेता नवाब मलिक के खिलाफ गुरुवार को आरोपपत्र दाखिल किया था। यह केस मलिक के अंडरवर्ल्ड कनेक्शन तथा उससे संबंधित संपत्तियों की खरीद में रुपयों की हेराफेरी से जुड़ा है। ED के अधिवक्ताओं ने इस दौरान कहा था, अदालत की रजिस्ट्री में 5,000 से ज्यादा पन्नों का आरोपपत्र दाखिल किया गया है। धन शोधन रोकथाम कानून के मामलों की स्पेशल कोर्ट दस्तावेजों के सत्यापन के बाद आरोपपत्र पर संज्ञान लेगी। ED ने राष्ट्रीय जांच एजेंसी (NIA) द्वारा दाऊद इब्राहिम तथा उसके सहायकों के खिलाफ हाल में गैरकानूनी गतिविधियां (रोकथाम) कानून के तहत दर्ज एक प्राथमिकी के आधार पर तहकीकात आरम्भ की है। NCP प्रवक्ता नवाब मलिक को इस मामले में ED ने 23 फरवरी को गिरफ्तार किया था। फिलहाल वह न्यायिक गिरफ्त में आर्थर रोड जेल में बंद हैं। हिमाचल में इस बार होगा त्रिकोणीय मुकाबला, AAP की एंट्री से बिगड़ा भाजपा-कांग्रेस का गणित पंजाब में कांग्रेस को ले डूबा 'माफिया प्रेम' ? सिद्धू ने किया बड़ा दावा अखिलेश यादव से नाराज़ आज़म खान से मिलने सीतापुर जेल पहुंचे शिवपाल, नया गठजोड़ बनने की अटकलें",politics
"आयुर्वेद विवि : कमेटी की बैठक शुरू, छात्रों को फैसले का इंतज़ार","देहरादून। आयुर्वेद विवि में आठ दिन बीत जाने के बाद भी छात्रों की फीस संबंधी समस्या के समाधान को गठित कमेटी के रिपोर्ट नहीं देने से उनमें आक्रेश है। शुक्रवार सुबह से प्रशासनिक भवन के सामने वह इकट्ठा हो रहे है।  उधर, कुलपति प्रो. सुनील जोशी की अध्यक्षता में जल्द ही बैठक शुरू हो गई है। इसमें कमेटी के सभी पदाधिकारी शामिल है। छात्रों को फैसले का इंतज़ार है उसके बाद कोई फैसला आंदोलन पर होगा। बता दें कि छात्र बढ़ी हुई फीस वापस लेने की मांग पर आंदोलनरत है। उनका कहना है कि विवि में राज्य कोटा के तहत प्रवेश लेने वाले छात्र को 48 हजार रुपये सालाना शुल्क देना होता है। सेल्फ फाइनेंस-ऑल इंडिया कोटा के तहत यह शुल्क एक लाख 20 हजार रुपये सालाना था, जिसे आयुष मंत्रालय के एक आदेश के तहत राज्य कोटा के समान कर दिया गया। लेकिन विवि में अभी भी ज्यादा शुल्क लिया जा रहा है। जिसका छात्र विरोध कर रहे हैं। कमेटी को सही जानकारी नहीं दी बताया गया है कि कमेटी सदस्यों को जो चिट्ठी भेजी गई है, वह उपकुलसचिव डा. संजय गुप्ता के हवाले से भेजी गई है। कमेटी सदस्यों का कहना है कि विधिवत रूप से उन्हें कोई सूचना नहीं मिली, व्हाट्सअप पर ही उन्हें जानकारी दी गई। उपकुलसचिव बनाए जाने की भी उन्हें जानकारी नहीं है। कमेटी का संयोजक भी नहीं बनाया गया है और न ही कमेटी की बैठक को कोई सूचना दी गई। कुलपति प्रो. सुनील जोशी का कहना है कि विवि के हित में कार्यों को आसान और बेहतर करने के लिए उपकुलसचिव की जिम्मेदारी दी गई है। मै अहमदाबाद में प्रधानमंत्री के कार्यक्रम में गया था। शुक्रवार को कमेटी की बैठक बुलाई गई है। डा. अनूप गक्खड़ की अध्यक्षता में रिपोर्ट तैयार की जानी है। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
Lalu Yadav Bail: लालू यादव को चारा घोटाला में झारखंड हाईकोर्ट से मिली सशर्त जमानत,"लालू यादव: झारखंड हाईकोर्ट के जस्टिस अपरेश कुमार सिंह की अदालत में चारा घोटाला (fodder scam) के सबसे बड़े मामले (डोरंडा कोषागार से अवैध निकासी) में सजायाफ्ता बिहार के पूर्व मुख्यमंत्री और राजद सुप्रीमो लालू यादव की ओर से दायर जमानत याचिका पर सुनवाई हुई. अदालत ने प्रार्थी और सीबीआई का पक्ष सुनने के बाद लालू यादव को जमानत दे दी. अदालत ने लालू यादव को शर्त के साथ जमानत की सुविधा दी. अदालत ने 10 लाख रुपये जुर्माना की राशि जमा करने व 100000 के बंधन पत्र पर जमानत की सुविधा प्रदान की. राबड़ी आवास पर खुशियों का शुक्रवार . सीबीआई ने जमानत का किया था विरोध चारा घोटाले के डोरंडा कोषागार मामले में सजायाफ्ता राजद सुप्रीमो लालू यादव (Lalu Yadav) की ओर से दायर जमानत याचिका पर अदालत के आदेश के आलोक में सीबीआई की ओर से इससे पहले बुधवार को झारखंड हाइकोर्ट में शपथ पत्र दायर किया गया था. बताया जाता है कि सीबीआई ने अपने जवाब में कहा था कि इस मामले में लालू प्रसाद की आधी सजा अब तक पूरी नहीं हुई है. वैसी स्थिति में उन्हें जमानत दिया जाना उचित नहीं होगा. अदालत से की थी जमानत देने की मांग पिछली बार लालू यादव की ओर से बताया गया था कि डोरंडा कोषागार से अवैध निकासी मामले में उनकी हिरासत की अवधि 41 माह से अधिक हो चुकी है, जबकि सजा की आधी अवधि 30 माह ही होती है. आधी से अधिक सजा काटने के आधार पर अदालत से जमानत देने की मांग की गयी थी. आपको बता दें कि सीबीआई की विशेष अदालत ने 21 फरवरी को चारा घोटाला मामले (डोरंडा कोषागार से 139.35 करोड़ की निकासी) में लालू यादव को पांच साल की सजा सुनायी है. लालू यादव को चार मामलों में पहले ही हाईकोर्ट से जमानत मिल चुकी थी. अब पांचवें मामले में भी इन्हें जमानत मिल चुकी है. रिपोर्ट: राणा प्रताप",politics
"चारा घोटाला: झारखंड हाईकोर्ट से लालू यादव को मिली जमानत, मिली थी 5 साल जेल की सजा","राष्ट्रीय जनता दल (राजद) प्रमुख लालू प्रसाद यादव को झारखंड हाईकोर्ट से जमानत मिल गई है। उन्हें चारा घोटाले से जुड़े डोरंडा कोषागार से अवैध निकासी से संबंधित मामले में जमानत दी गई है। लालू को इस मामले में 21 फरवरी को सीबीआई की विशेष अदालत ने पांच साल की सजा सुनाई थी। हाईकोर्ट के जस्टिस अपरेश कुमार सिंह की अदालत ने लालू प्रसाद की जमानत याचिका स्वीकार कर ली है। लालू प्रसाद को जुर्माने के तौर पर दस लाख रुपये जमा करने होंगे। लालू प्रसाद को चारा घोटाले के डोरंडा कोषागार से अवैध निकासी के मामले में सीबीआई कोर्ट ने पांच साल की सजा और 60 लाख का जुर्मना लगाया था। इसके साथ ही अब लालू को चारा घोटाले के सभी मामलों में अब जमानत मिल गई है। पूर्व मुख्यमंत्री पर चारा घोटाले के पांच मामले दर्ज थे और सभी में सजा मिली है। सजा के खिलाफ लालू प्रसाद ने हाईकोर्ट में अपील के साथ जमानत याचिका दायर की थी। आधी सजा काटने और स्वास्थ्य कारणों से लालू प्रसाद ने जमानत मांगी थी। लालू प्रसाद फिलहाल बीमार हैं और दिल्ली के एम्स में उनका इलाज चल रहा है। लालू यादव को जमानत मिलने के बाद उनके वकील ने कहा, 'उन्हें आधी सजा पूरी करने और स्वास्थ्य समस्याओं के आधार पर झारखंड हाईकोर्ट ने जमानत दी है। उन्हें जल्द ही रिहा किया जाएगा। उन्हें एक लाख रुपये की जमानत राशि और 10 लाख रुपये जुर्माने के तौर पर जमा करने होंगे।' For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"शिमला: माकपा की दिग्गज नेता कांग्रेस में शामिल, प्रदेशाध्यक्ष कुलदीप राठौर ने दिलाई सदस्यता","शिमला: प्रदेश में नगर निगम चुनावों को लेकर कांग्रेस पार्टी एक्टिव हो गई। माकपा की पूर्व पार्षद कांता सियाल दर्जनों कार्यकर्ताओं के साथ मिलकर कांग्रेस पार्टी का दामन थामा है। प्रदेशाध्यक्ष कुलदीप राठौर और सांसद प्रतिभा सिंह की मौजूदगी में कांग्रेस पार्टी में शामिल हुई। सांसद प्रतिभा सिंह ने कहा कि विधानसभा चुनावों में कांग्रेस पार्टी डटकर लड़ेगी। कुलदीप राठौर ने कहा कि शिमला से पहले सोलन और पालमपुर में भी कांग्रेस पार्टी ने शानदार जीत हासिल की है। इस दौरान सांसद प्रतिभा सिंह ने महंगाई और बेरोजगारी को लेकर त्रस्त थी। 2014 तक BJP सरकार जो महंगाई के नाम पर बड़े-बड़े ढोल पीटती थी, आज वो खामोश है। उन्होंने कहा कि गैस सिलेंडर रेट 1000रु से ऊपर चला गया है, यू.पी. सरकार के समय गैस सिलेंडर का भाव 400रु था। उस समय भाजपा सरकार कहती थी कि जब हमारी सरकार सत्ता में आएगी तो इसकी कीमतें आधी कर दी जाएगी। उन्होंने कहा कि नरेंद्र मोदी ने तब देश के दो करोड़ युवाओं को रोजगार देने का वायदा किया था, अभी तक दूसरे कार्यकाल में भी पूरा नहीं हुआ है। भाजपा सरकार बढ़ती महंगाई और बेरोजगारी पर कोई चर्चा नहीं कर रही। वीरभद्र सरकार के समय शुरू हुए कार्यों का ही उद्घाटन किया है। इस अवसर कांग्रेस प्रदेशाध्यक्ष ने फिर दोहराया कि कांग्रेस सत्ता में वापसी करेगी।",politics
"मंत्री रमेश चंद्र मीणा ने कटारिया पर किया कटाक्ष, बोले- बिगड़ चुका है उनका मानसिक संतुलन","Bari Sadri: चित्तौड़गढ़ जिलें सांवलियाजी दर्शन करने पहुंचे केबिनेट मंत्री, ग्रामीण विकास एवं पंचायती राज मंत्री रमेश चंद्र मीणा सीतामाता पर कटारिया के आपत्तिजनक बयान पर बोले कटारिया जी बोलते रहते हैं उनके लिए कोई बड़ी बात नहीं है.  हनुमान बेनीवाल के गढ़ में आकर गरजी दिव्या मदेरणा, कह दी इतनी बड़ी बात की बढ़ गई सियासी हलचल मंत्री रमेश चंद्र मीणा ने कहा कि देखिए हमारे प्रतिपक्ष के नेता हैं, कटारिया जी और वे आज कोई पहली बार कोई बयान नहीं दिया वो बोलते रहते हैं उनके मन में आ जाए जो बोल देते है पीछली बार विधानसभा में उपनेता थे, उनसे हमनें सवाल किया कि कुछ लोगों ने आत्महत्या कर ली है तो उन्होंने कहा 44 हजार गांव हैं, 70 हजार पुलिस है, कोई पेड़ से लटक कर मर जाए तो मैं क्या करूं. अभी कुछ समय पहले राजपूत समाज के लिए बोला था तो उनकी मर्जी है जो बोल सकते हैं और वे बोलते रहते हैं, ये बात तो आप कटारिया जी से पूछे उनसे कि आपने क्यों बोला कुछ लोगों का अपना-अपना शौक होता है कि कौन सी खबर कैसे हाईलाइट होगी या उस के क्या मायने हैं यह तो आप कटारिया जी से जाकर पूछो क्योंकि भारतीय जनता पार्टी के जो लोग हैं बयानों में सुर्खियों में रहना अपने बयानों के माध्यम से और उनकी कथनी और करनी में अंतर भी होता है क्या बोलते हैं क्या करते हैं और विकास की बात उन्हें करनी चाहिए, विकास के बारे में चर्चा करनी चाहिए, सरकार की खामियां उसके बारे में चर्चा करनी चाहिए विपक्ष का धर्म है वो निभा नहीं पा रहे हैं. कटारिया जी भी इसमें क्या करें क्योंकि भारतीय जनता पार्टी जो है वो छत्तीस टूकडों में बंटी हुई है अब उनका नेता कौन है? सीएम का दावेदार कौन है? बहुत सारी प्रोब्लम है, इनके पास, कह देते हैं इनके लिए कोई बहुत बड़ी बात नहीं है. बड़ीसादड़ी के पूर्व विधायक प्रकाश चौधरी ने कटारिया के बयानों की भर्त्सना करते हुए कहा कि कटारिया जी मानसिक संतुलन बिगड़ चुका है, वैसे भी कुछ लोगों का पच्चास की उम्र के बाद पच्चास हजार कोशिकाएं रोज डेमेज होती रहती है, जिसमें कटारिया नंबर वन पर है. इसलिए वे हिंदू धर्म की बात करके हिंदू धर्म को ही बदनाम करने का काम कर रहे हैं जो अच्छी बात नहीं है. गुरुवार को सांवलिया जी दर्शन करने पहुंचे राजस्थान सरकार के कैबिनेट मंत्री रमेश चंद्र मीणा के साथ उपस्थित बड़ी सादड़ी के पूर्व विधायक प्रकाश चौधरी ने कटारिया को आड़े हाथों लेकर कहा कि माननीय कटारिया हमारे प्रतिपक्ष के नेता है वह विवादित बयान देते रहते हैं. वह हिंदू धर्म की बात करते हैं और हिंदू धर्म को ही बदनाम कर रहे हैं, जो अच्छी बात नहीं है हाल ही में अंग्रेज सरकार पर एक मंदिर तोड़ने का आरोप जो उन्होंने लगाया था, उस पर चौधरी ने बात करते हुए कहा कि वह मंदिर जो तोड़ा गया वहां सरपंच भी उनका ही था और बीजेपी सरकार ने ही रीको को जमीन एलॉटमेंट की थी और यह धर्म पर गंदी राजनीति कर रहे हैं जो इन्हें नहीं करना चाहिए. राजस्थान के दूल्हे ने लौटाई टीके की इतनी मोटी रकम, शगुन में लिया केवल 1 रुपए और नारियल प्रकाश चौधरी ने कहा कि अभी पहले कटारिया जी ने महाराणा प्रताप पर भी विवादित बयान दिया, अंबेडकर जी पर बयान दिया. उन्होंने कहा कि कटारिया जी का मानसिक संतुलन बिगड़ चुका है. वैसे भी 50 साल की उम्र के बाद कुछ लोगों का मानसिक संतुलन बिगड़ जाता है, कोई बड़ी बात नहीं है. 50 साल की उम्र के बाद 50 हजार के लगभग कोशिकाएं लगभग डेली डेमेज होती है, जिसमें गुलाब चंद कटारिया का नम्बर वन पर आता है. Report- Deepak Vyas",politics
"British PM जॉनसन को Putin पर नहीं PM Modi पर है भरोसा, ऐसे रुकेगी Ukraine-Russia की जंग","ब्रिटिश पीएम बोरिस जॉनसनको भारत तो आना ही था। पिछली बार कोरोना के कारण उनका दौरा रद्द हो गया था। मगर रूस और यूक्रेन जंग के दौरान ज़ॉनसन का भारत आना कुछ खास संदेश दे रहा है। भारत अपने रुख पर तटस्थ है। भारत की तटस्थता की तारीफ अमेरिका ने भी की है। मगर ऐसा कुछ तो है जिसके माध्यम से जॉनसन पीएम मोदी के रुख को मोड़ने की कोशिश कर रहे हैं। अहमदाबाद में जेसीबी पर चढ़ जाना। गुजरात पहुंचने पर स्वागत सत्कार को देखकर कृतज्ञता दिखाना, भारत में ब्रिटेन जैसा स्वभाविक दिखाना। यह सारी घटनाएं ऐसी हैं जिनसे वो गुजरातियों या हिंदुस्तानियों का दिल जीतने की कोशिश नहीं कर रहे बल्कि पीएम मोदी का दिल जीतने की कोशिश जरूर है। इसी के साथ भारत में उनकी यात्रा एमआई 17 हेलिकॉप्टर में नहीं रही। वो जहां भी गए चिनूक उनकी सेवा में लगा था। एमआई 17 रूस में बना हेलिकॉप्टर है। ब्रिटेन रूस का दुश्मन है। यूक्रेन को मदद कर रहा है। तो फिर ब्रिटिश पीएम रूस के बने हेलीकाप्टर पर कैसे चढ़ते। हालांकि जॉनसन ने भारत में 'शानदार स्वागत' के लिए प्रधानमंत्री नरेंद्र मोदी को धन्यवाद दिया और कहा कि उनकी भारत यात्रा दोनों देशों के लिए एक 'बहुत ही बेहतरीन क्षण' है, क्योंकि यूके-भारत संबंधों में चीजें कभी भी उतनी अच्छी नहीं रही, जितनी अब हैं। ब्रिटेन और भारत की रणनीतिक रक्षा, कूटनीतिक और आर्थिक साझेदारी पर गहन बातचीत करने के लिए ब्रिटिश प्रधानमंत्री भारत की दो दिवसीय यात्रा पर हैं, जिसका उद्देश्य भारत-प्रशांत क्षेत्र में घनिष्ठ साझेदारी और सुरक्षा सहयोग को बढ़ाना है। रूस और यूक्रेन के निगाहें भी जॉनसन की भारत यात्रा पर लगी हैं। सबसे ज्यादा चर्चा इस बात की है जब पीएम मोदी और जॉनसन एक साथ बैठेंगे तो क्या-क्या बातें होंगी। कुछ लोगों का यह भी मानना है कि अमेरिका प्रत्यक्ष-परोक्ष भारत पर मध्यस्थता करने का दवाब डाल ही रहा है। जेलेंस्की पीएम मोदी से मध्यस्थता की गुहार पहले ही लगा चुके हैं।",politics
अमित शाह के करीबी और विवादित बयान देने वाले महाराष्ट्र BJP चीफ के लिए उपचुनाव में मिली हार का क्या मतलब है,"मुंबई: महाराष्ट्र भाजपा प्रमुख और कोथरुड के विधायक चंद्रकांत पाटिल ने इस महीने की शुरुआत में कोल्हापुर नॉर्थ उपचुनाव से पहले घोषणा की थी कि अगर पार्टी नहीं जीती तो वह राजनीति छोड़कर हिमालय पर चले जाएंगे.  लेकिन अब पाटिल का ये बयान उनके लिए परेशानी का सबब बन गया है और वह लीपापोती करने में लगे हैं. भाजपा को शनिवार को इस निर्वाचन क्षेत्र में कांग्रेस के हाथों हार का सामना करना पड़ा. महाराष्ट्र की सत्तारूढ़ महा विकास अघाड़ी (एमवीए) गठबंधन सरकार के सभी सहयोगियों शिवसेना और राकांपा ने कांग्रेस का समर्थन किया और एकजुट होकर चुनाव लड़ा था. हार के बाद पाटिल ने इसका साहस के साथ मुकाबला किया. राज्य के सबसे वरिष्ठ भाजपा नेताओं में से एक पाटिल कोल्हापुर के रहने वाले हैं. उन्होंने कहा, 'हमारे सत्यजीत कदम लड़े और हारे. अगर उनकी जगह मैंने चुनाव लड़ा होता, तो एमवीए के पसीने छूट गए होते. वो चेहरा दिखाने के लायक नहीं रह पाते.' राजनीतिक विश्लेषकों का कहना है कि अपने लगातार विवादित बयानों के लिए जाने जाने वाले पाटिल के लिए यह हार एक झटका है. राजनीतिक विशेषज्ञ हेमंत देसाई ने कहा, 'यह निश्चित रूप से उनके लिए एक झटका है. फिलहाल तो अटकलें इस बात की लगाई जा रही हैं कि उन्हें उनके पद से हटाया जाएगा या नहीं.' वह आगे कहते हैं, 'उनकी स्थिति कमजोर हुई है. उनका कहना है कि वह कोल्हापुर से हैं. लेकिन चुनाव परिणामों में उसका कहीं कोई प्रभाव नजर नहीं आया.' भाजपा नेताओं ने अटकलों को खारिज करते हुए कहा कि पार्टी को उन पर पूरा भरोसा है. पार्टी के वरिष्ठ नेता सुधीर मुनगंटीवार बताते हैं, 'हम कोल्हापुर हार गए और इसलिए चंद्रकांत पाटिल को इस्तीफा दे देना चाहिए? ऐसा कभी नहीं होगा.' वह आगे कहते हैं, 'दूसरी बात, बीजेपी को जानने वाले लोगों को पता है कि अगर कोई चुनाव हार जाता है तो पार्टी उस व्यक्ति से कभी नाराज नहीं होती है. हम सब मिलकर काम करते हैं.' पढ़ेंः शिवसेना ने भाजपा नेता चंद्रकांत पाटिल के बयान को लेकर उनकी आलोचना की ‘पाटिल बनाम पाटिल’ पाटिल ने कोल्हापुर नॉर्थ विधानसभा उपचुनावों में अपनी पूरी ताकत झोंक दी थी और पूरे अभियान का नेतृत्व अपने हाथ में ले लिया हुआ था. फिर भी कदम को लगभग 78,000 वोट ही मिल पाए. जबकि एमवीए उम्मीदवार जयश्री जाधव को लगभग 97,000 वोट मिले थे. कांग्रेस विधायक चंद्रकांत जाधव के निधन से यह सीट खाली हुई थी. वहां से उनकी पत्नी जयश्री जाधव ने चुनाव लड़ा और जीत हासिल की. 2014 में इस सीट पर बीजेपी को 40,000 वोट मिले थे. इसलिए हार के बावजूद भाजपा विधायक आशीष शेलार ने पाटिल की तारीफ की और कहा, 'हमारा वोट बैंक बढ़ा है और इसका सारा श्रेय चंद्रकांत पाटिल को जाता है.' उपचुनाव हिंदुत्व के मुद्दे पर लड़ा गया था. 'मस्जिदों पर लाउडस्पीकर' बनाम 'हनुमान चालीसा का पाठ' एक बड़ा मुद्दा था. पाटिल अपने भतीजे कदम को भाजपा उम्मीदवार के रूप में चुनकर स्थानीय ताकतवर और पूर्व विधायक महादेवराव महादिक का समर्थन हासिल करने में भी सफल रहे. विश्लेषक देसाई ने कहा कि उपचुनाव चंद्रकांत पाटिल और कोल्हापुर के संरक्षक मंत्री सतेज पाटिल के बीच 'प्रतिष्ठा की लड़ाई' थी. सतेज को पार्टी की तरफ से कोल्हापुर उपचुनाव की जिम्मेदारी सौंपी गई थी. उन्होंने कहा, 'इस चुनाव को पाटिल बनाम पाटिल के रूप में देखा गया' 'यहां शिवसेना की भूमिका भी महत्वपूर्ण थी. चंद्रकांत पाटिल के दबदबे के चलते तीनों एमवीए दलों ने एकजुट होकर लड़ाई लड़ी.' ‘एमवीए के पतन की भविष्यवाणी’ पाटिल विवादित बयान देने के लिए जाने जाते हैं. अभी कुछ दिन पहले कोल्हापुर चुनाव अभियान के दौरान उन्होंने कहा था कि प्रवर्तन निदेशालय (ईडी) जांच करेगा कि क्या एमवीए ने मतदाताओं के खातों में कोई पैसा जमा किया है. एमवीए के गठन के बाद से ही पाटिल 'भविष्यवाणी' करते आ रहे हैं कि सरकार गिर जाएगी. 2021 में उन्होंने कहा था, एमवीए ने स्पीकर के चुनाव के मुद्दे पर राज्यपाल भगत सिंह कोश्यारी का अपमान किया है और इससे 'राज्य में राष्ट्रपति शासन' लगाया जा सकता है. पाटिल ने 10 मार्च के बाद महाराष्ट्र में सरकार में बदलाव होने की बात कही थी. इस दिन पांच राज्यों में हुए विधानसभा चुनावों के नतीजे घोषित किए गए थे. एक भाजपा नेता ने नाम न बताने की शर्त पर कहा, 'पाटिल बहुत मुखर हैं और कई बार राजनीतिक रूप से गलत साबित हो जाते हैं' देसाई के अनुसार, उनके इस तरह के बयानों के कारण ही उन्हें गंभीरता से नहीं लिया जाता है. वह आगे कहते हैं, 'बहुत बार उनका मजाक उड़ाया जाता है. उनकी महाराष्ट्र के पूर्व सीएम और बीजेपी नेता देवेंद्र फडणवीस जितनी साख नहीं है. मैंने कई भाजपा नेताओं से व्यक्तिगत रूप से बात की है, वो पाटिल पर ज्यादा भरोसा नहीं करते हैं.' मुनगंटीवार ने भी स्वीकार किया कि 'यह सच है कि पाटिल कई बार इस तरह के बयान दे देते हैं. वह जानते हैं कि वह क्या कह रहे है. लेकिन किसी दुर्भावना के चलते ये सब किया जाता है, ऐसा नहीं है.' कोल्हापुर के नतीजों के बाद से पाटिल को काफी ट्रोल किया जा रहा है. इस पर ऊपर उद्धृत नाम न जाहिर करने वाले भाजपा नेता ने कहा: 'मैं इसे गंभीरता से नहीं लेता. यह किसी की सफलता या असफलता का पैमाना नहीं है. लेकिन हां, पार्टी के कुछ वरिष्ठ नेता इस वजह से दादा की छवि को लेकर चिंतित हैं.' पढ़ेंः चंद्रकांत पाटिल ने कहा – लोगों ने ‘महायुति’ के लिए वोट दिया है, जल्द ही सरकार बनाएंगे ABVP से लेकर प्रदेश बीजेपी अध्यक्ष तक पाटिल 2004 में भाजपा में शामिल हुए और 2008-2019 तक विधान परिषद के सदस्य रहे. वह महाराष्ट्र में भाजपा का मराठा चेहरा हैं और 2019 से राज्य के अध्यक्ष पद पर काबिज हैं. तकनीकी रूप से वह राज्य के मामलों में नंबर वन हैं. वह अभी भी राज्य के विपक्षी नेता फडणवीस के बाद दूसरे स्थान पर आते हैं. पूर्ववर्ती भाजपा-शिवसेना सरकार (2014-2019) में जब फडणवीस सीएम थे, तब पाटिल कैबिनेट मंत्री थे. अमित शाह के भरोसेमंद पाटिल पश्चिमी महाराष्ट्र में भी एक प्रमुख भाजपा नेता हैं. वैसे ये शुगर बेल्ट मुख्य रूप से राकांपा और कांग्रेस के पास है. मुंबई में पले-बढ़े पाटिल एक साधारण परिवार से हैं और भाजपा में रहते हुए आगे और आगे बढ़ते चले गए. जिनका जिक्र ऊपर किया गया है, उन भाजपा नेता ने बताया, 'पाटिल का संघ से जुड़ा कोई खास बैकग्राउंड नहीं है. उनके पिता एक मिल मजदूर थे और वे मुंबई चले आए. अपने कॉलेज के दिनों में दादा (पाटिल) आरएसएस छात्र संगठन एबीवीपी में शामिल हो गए. संवेदनशील व्यक्ति होने के नाते वह लोगों के मुद्दों से सहज रूप से जुड़ जाते थे.' मुनगंटीवार कहते हैं, 'वह एक सभ्य और काफी अनुभवी व्यक्ति हैं.' उनके अनुसार, 'उनका स्वभाव बहुत संवेदनशील है और वह पार्टी में सभी के साथ संवाद करते हैं और सभी को साथ लेकर चलते हैं. वह अपने सहयोगियों को महत्व देते हैं और इसलिए उन्हें भाजपा के प्रदेश अध्यक्ष की भूमिका भी दी गई.' फडणवीस सरकार के दौरान पाटिल ने राजस्व, पीडब्ल्यूडी, राहत और पुनर्वास जैसे विभिन्न विभागों का कार्यभार संभाला और साथ ही कोल्हापुर, सांगली और पुणे के संरक्षक मंत्री भी रहे. पूर्व भाजपा नेता एकनाथ खडसे के 2020 में पार्टी छोड़ने के बाद पार्टी में उनकी साख बढ़ी. वह और अधिक प्रभावशाली हो गए. देसाई ने बताया, 'जब उन्होंने 2019 का विधानसभा चुनाव कोल्हापुर के बजाय पुणे (कोथरुड) से लड़ने का फैसला किया तो उनकी काफी आलोचना की गई. लोगों ने कहा कि वह कोल्हापुर से भाग गए.' मुनगंटीवार ने इससे असहमत होते हुए कहा, 'लोगों की यह एक बड़ी गलतफहमी थी कि दादा पुणे से भाग गए. उस समय जो हुआ उसका मैं गवाह हूं. दरअसल वह 2019 का चुनाव नहीं लड़ना चाहते थे.' वह आगे बताते हैं, 'वह राज्य अध्यक्ष के रूप में चुनाव की तैयारियों का जायजा लेने के लिए पूरे महाराष्ट्र का दौरा करना चाहते थे. लेकिन अमित शाह के कहने पर उन्हें चुनाव लड़ना पड़ा. दादा ने कभी नहीं कहा कि वह कोल्हापुर के बाहर लड़ना चाहते हैं.' उन्होंने कहा, 'अगर उन्हें लड़ना होता तो वह कोल्हापुर की सीट को ही चुनते. लेकिन परंपरागत रूप से कोल्हापुर सीट पर हमेशा से शिवसेना का दबदबा रहा था और इसलिए शिवसेना-भाजपा गठबंधन में यह सीट शिवसेना के खाते में चली गई.' उन्होंने बताया कि शाह ने पाटिल को दो विकल्प दिए थे, या तो वह मुंबई की मुलुंड सीट से लड़ें या पुणे से कोथरुड से. उन्होंने कहा, 'इसलिए, दादा ने प्रदेश अध्यक्ष के रूप में सुरक्षित निर्वाचन क्षेत्र को चुना.' (इस खबर को अंग्रेज़ी में पढ़ने के लिए यहां क्लिक करें.) पढ़ेंः महाराष्ट्र विधानसभा उपचुनाव: कांग्रेस उम्मीदवार ने कोल्हापुर उत्तर सीट पर जीत दर्ज की",politics
Uttarakhand By Election : उत्तराखंड बनने के बाद चंपावत में होगा पांचवें उप चुनाव का शंखनाद,"चम्पावत, जागरण संवाददाता : Uttarakhand By Election 2022 : उत्तराखंड बनने के बाद राज्य में इस बार पांचवा उप चुनाव चम्पावत में होगा। अब तक राज्य के चार सीएम उप चुनाव लड़ चुके हैं। सीएम पुष्कर धामी उप चुनाव लडऩे वाले पांचवें सीएम होंगे। विधायक कैलाश गहतोड़ी ने सीएम पुष्कर सिंह धामी के लिए अपनी सीट छोड़ दी है। सीएम की जीत के बाद चम्पावत विधान सभा (champawat by election) राज्य को मुख्यमंत्री देने वाली विधान सभा सीटों में शामिल हो जाएगी। सीएम के लिए चम्पावत सीट बेहद अनुकूल मानी जा रही है। राज्य बनने के बाद अब तक चार मुख्यमंत्री उप चुनाव लड़ चुके हैं। पर किसी भी उप चुनाव में मुख्यमंत्रियों को जीतने के लिए मशक्कत नहीं करनी पड़ी। डा. रमेश चंद्र पोखरियाल निशंक, त्रिवेंद्र सिंह रावत और पुष्कर सिंह धामी विधायक रहते मुख्यमंत्री बन चुके हैं। सांसद से मुख्यमंत्री बने तीरथ सिंह रावत का कार्यकाल छह माह से भी कम रहने से चुनाव की नौबत नहीं आई। वर्ष 2002 में नारायण दत्त तिवारी, वर्ष 2007 में मेजर जनरल सेवानिवृत्त बीसी खंडूरी, वर्ष 2012 में विजय बहुगुणा और वर्ष 2014 में हरीश रावत उप चुनाव लड़ चुके हैं। अब सीएम पुष्कर सिंह धामी का नाम भी उप चुनाव लडऩे वाले मुख्यमंत्रियों में जुडऩे जा रहा है। मुख्यमंत्री खटीमा से विधान सभा चुनाव हार गए थे। लेकिन भाजपा ने लगातार दूसरी बार राज्य में सरकार बनाने का रिकार्ड बनाया। राज्य में हर पांच साल बाद सत्ता बदलती रही है। लेकिन जनता ने भाजपा को लगातार दूसरी बार सरकार बनाने का अवसर दिया। मुख्यमंत्री भले ही अपना चुनाव हार गए लेकिन भाजपा की जीत में उनके द्वारा मुख्यमंत्री के रूप में छह माह के कार्यकाल में किए गए कार्यों का भी बहुत बड़ा योगदान रहा। विधायक कैलाश गहतोड़ी द्वारा मुख्यमंत्री के लिए अपनी सीट छोडऩे के बाद चम्पावत सीट पर अब उप चुनाव की सुगबुगाहट शुरू हो गई है। चम्पावत विधान सभा में कांग्रेस की हालत काफी पतली है, जिसे देखते हुए मुकाबला एकतरफा माना जा रहा है। लेकिन कांग्रेस मुकाबले को काफी रोचक बनाने का दावा कर रही है। जिलाध्यक्ष कांग्रेस पूरन सिंह कठायत ने बताया कि कांग्रेस उप चुनाव पूरे जोश खरोश के साथ लड़ेगी। पार्टी में गुटबाजी जैसी कोई बात नहीं है और न ही पार्टी कार्यकर्ताओं का उत्साह कम हुआ है। हम पूरी रणनीति के तहत चुनाव लड़ेंगे और जीतेंगे। महंगाई, बेरोजगारी, पलायन आदि प्रमुख समस्याएं उप चुनाव के भी मुद्दे होंगे।",politics
"महीने के अंत में कांग्रेस में शामिल हो सकते है प्रशांत किशोर, आज देंगे प्रेजेंटेशन : मीडिया रिपोर्ट्स","नई दिल्ली | प्रशांत किशोर जो कि चुनावी रणनीतिकार है, उनकी कांग्रेस में शामिल होने कि अटकले तेज हो गई है. मीडिया रिपोर्ट्स द्वारा मिली जानकारी के अनुसार ऐसा कहा जा रहा है. किशोर आज (शुक्रवार) कांग्रेस ज्वाइन करने के लिए पार्टी के साथ बातचीत करेंगे. प्रशांत किशोर कांग्रेस के सामने एक प्रेजेंटेशन भी देंगे, जिसके लिए उन्होंने 600 स्लाइड्स का प्रेजेंटेशन तैयार कर लिया है. वहीं आप को बता दे कि इससे पहले कांग्रेस के कार्यवाहक अध्यक्ष सोनिया गांधी ने कहा है कि, प्रशांत किशोर जल्द ही कांग्रेस में शामिल होंगे, साथ ही वे 2024 के लोकसभा चुनावों की रणनीति तैयार करेंगे. पिछले कुछ दिनों से प्रशांत किशोर सोनिया गांधी समेत पार्टी के बड़े नेताओं के साथ बैठक कर रहे हैं. मध्य प्रदेश चुनावों को लेकर कमलनाथ और दिग्विजय सिंह से भी प्रशांत किशोर ने चर्चा कि है. वहीं बुधवार को राजस्थान के सीएम अशोक गहलोत और छत्तीसगढ़ के मुख्यमंत्री भूपेश बघेल भी दिल्ली पहुंचे और प्रशांत किशोर के साथ पार्टी की बैठक में हिस्सा लिया. 2024 के लोकसभा चुनावों की रणनीति तैयार करेंगे प्रशांत किशोर मीडिया रिपोर्ट्स द्वारा मिली जानकारी के अनुसारकांग्रेस में शामिल होने के बाद प्रशांत किशोर विधानसभा और लोकसभा चुनाव में पार्टी के लिए रणनीति तैयार करेंगे. इसके अलावा वे कांग्रेस के गठबंधन सहयोगियों से भी बात करेंगे और इसकी रिपोर्ट सोनिया गांधी को सौंपेंगे. वहीं दूसरी तरफ पार्टी अध्‍यक्ष सोनिया गांधी द्वारा बनाई गई विशेष समिति 2-3 दिन में अपनी रिपोर्ट दे सकती है. इसमें कांग्रेस में प्रशांत किशोर की भूमिका को लेकर भी सुझाव होंगे. वहीं इस विषय पर विशेष समिति ने प्रशांत किशोर के सुझावों पर गौर किया है और उन पर विचार कर रही है. उन्होंने कहा, 'कांग्रेस संगठन को सभी परिवर्तनों के अनुकूल होना चाहिए और यही कारण है कि यह समिति पिछले 3 दिनों से प्रशांत किशोर और विभिन्न अनुभवी नेताओं द्वारा समय-समय पर कांग्रेस अध्यक्ष को दिए गए विभिन्न सुझावों पर विचार-विमर्श कर रही है.'",politics
"गुजरात की इस बच्ची का वीडियो हुआ वायरल, पीएम मोदी भी देखते रह गए","देश के प्रधानमंत्री नरेंद्र मोदी ने हाल ही में गुजरात का दौरा किया था। वहां उन्होंने जिला पंचायत अध्यक्षों से मुलाकात की। इस मुलाकात के दौरान एक छोटी बच्ची ने भी पीएम मोदी से मुलाकात की। बाद में इस बच्ची ने पीएम मोदी का दिल तो जीत ही लिया। इसके साथ ही पूरा देश भी इस बच्ची का मुरीद हो गया। आज यह बच्ची जमकर सुर्खियां बटोर रही है। बच्ची ने सुनाया एगिरी नंदिनी स्तोत्र का पाठ दरअसल पंचायत अध्यक्षों से मुलाकत के दौरान इस बच्ची ने पीएम मोदी को एगिरी नंदिनी स्तोत्र का पाठ सुनाया था। वीडियो में पीएम मोदी बच्ची के पाठ को ध्यान से सुन रहे हैं। बच्ची पूरे फ्लो में तेजी से पाठ करती नजर आ रही है। पूरा पाठ खत्म होने के बाद पीएम मोदी ने बच्ची शाबाशी दी। बाद में इस वीडियो को पूर्व मंत्री अरविंद लिंबावली ने ट्विटर पर शेयर किया। जिसके बाद से यह वीडियो वायरल हो गया। वीडियो को जो भी देख रहे हैं, वही जमकर तारीफ कर रहे हैं। कुल मिलाकर साउथ गुजरात की इस बच्ची का वीडियो काफी पसंद किया जा रहा है। Covid 4th Wave: दिल्ली में ओमीक्रोन BA.2.12.1 का कहर जारी, एक्सपर्ट ने बताई ये वजह ",politics
"अमित शाह के भोपाल दौरे पर कमलनाथ ने कही ये बात, बोले- जनता हो गई है समझदार","भोपाल: केंद्रीय गृहमंत्री अमित शाह आज मध्यप्रदेश दौरे पर हैं और भोपाल पहुंच गए हैं. अमित शाह के मध्यप्रदेश दौरे पर पूर्व मुख्यमंत्री और नेता प्रतिपक्ष कमलनाथ ने अपनी प्रतिक्रिया दी है. अमित शाह के मध्यप्रदेश आने पर कमलनाथ ने प्रदेश सरकार और मुख्यमंत्री शिवराज सिंह चौहान पर जमकर निशाना साधा है. उन्होंने कहा कि अमित शाह जी का मध्यप्रदेश में स्वागत है. वो प्रदेश आएं और देखें कि प्रदेश की हालत कितनी बुरी है. राज्‍य में जो कलाकारी हो रही है, मध्यप्रदेश में जिस प्रकार का धोखा दिया जा रहा है और जहां हर वर्ग परेशान है उसको भी देखें. वहीं सीएम शिवराज सिंह चौहान पर वार करते हुए उन्‍होंने कहा कि मुख्‍यमंत्री केवल घोषणाएं और एक्टिंग करते हैं और वो सोचते हैं कि जनता समझती नहीं है, लेकिन जनता आज बहुत समझदार है. अक्षय कुमार ने सोशल मीडिया पर हाथ जोड़कर मांगी माफी, जानिए क्या है पूरा मामला? प्रदेश का राजनीतिक पारा गरम मध्‍यप्रदेश में आज सियासी पारा गरम है. जहां एक तरफ केंद्रीय गृह मंत्री अमित शाह आज भोपाल के जंबूरी मैदान में आयोजित मेगा इवेंट में शिरकत कर रहे हैं, वहीं कांग्रेस प्रदेश अध्यक्ष कमलनाथ रतलाम में जनाक्रोश रैली को संबोधित करने जा रहे हैं. पूर्व मुख्यमंत्री कमलनाथ आज रतलाम के अबंडेकर ग्राउंड में पार्टी पदाधिकारियों और नेताओं से मुलाकात कर संगठन के कामकाज की समीक्षा करेंगे. मिली जानकारी के अनुसार वो आज करीब 40 हजार लोगों की जनसभा को संबोधित भी करेंगे. बता दें कि कमलनाथ रतलाम में मंडल बूथ सेक्टर पदाधिकारियों के साथ बैठक करेंगे. रतलाम के कार्यक्रम को 2023 की तैयारियों से जोड़कर देखा जा रहा है. गौरतलब है कि 2018 का विधानसभा चुनाव कांग्रेस ने कमलनाथ के अध्यक्ष रहते हुए ही लड़ा था. जिसमें पार्टी को सफलता मिली थी और इसी के चलते कांग्रेस ने एक बार फिर 2023 विधानसभा चुनाव की जिम्मेदारी कमलनाथ को दी है. पूर्व मुख्यमंत्री कमलनाथ अभी से चुनाव के लिए पूरी तरह से जुट गए हैं.",politics
लालू प्रसाद को चारा घोटाले में जमानत मिली,रांची। प्रमुख संवाददाता राजद सुप्रीमो लालू प्रसाद को झारखंड हाईकोर्ट से जमानत मिल गयी है। जस्टिस अपरेश कुमार सिंह की अदालत ने लालू प्रसाद की जमानत याचिका स्वीकार कर ली है। लालू प्रसाद को जुर्मना के तौर पर दस लाख रुपये जमा करना होंगे। लालू प्रसाद को चारा घोटाले के डोरंडा कोषागार से अवैध निकासी के मामले में सीबीआई कोर्ट ने पांच सला की सजा और 60 लाख का जुर्मना लगाया था। लालू प्रसाद को चारा घोटाले के सभी मामलों में अब जमानत मिल गयी है। उन पर चारा घोटाले के पांच मामले दर्ज थे और सभी में सजा मिली है।सजा के खिलाफ लालू प्रसाद ने हाईकोर्ट में अपील के साथ जमानत याचिका दायर की थी। आधी सजा काटने और स्वास्थ्य कारणों से लालू प्रसाद ने जमानत मांगी थी। लालू प्रसाद फिलहाल बीमार हैं और दिल्ली के एम्स में उनका इलाज चल रहा है। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com,politics
"संकट में हेमंत के भाई बसंत सोरेन का विधायक पद, खतरे में मुख्यमंत्री की कुर्सी!","रांची, प्रदीप शुक्ला। प्रंचड गर्मी से झुलस रहे झारखंड में सियासी तापमान भी चरम पर है। अच्छे मौसम के लिए पहचानी जानी वाली राजधानी रांची का तापमान 40 डिग्री सेल्सियस से ऊपर चल रहा है। यहां के वाशिंदे इतनी गर्मी के आदी नहीं हैं और वह बेकरार हैं कब इंद्र देवता उन पर राहत की फुहार बरसाएंगे, लेकिन राजनीतिक रूप से बढ़े तापमान से राज्यवासियों को बहुत ज्यादा अचरज नहीं है। पिछली रघुवर दास की सरकार को छोड़ दिया जाए तो यहां का राजनीतिक इतिहास काफी उथल-पुथल भरा रहा है। एक बार फिर राज्य ऐसी ही परिस्थितियों की तरफ बढ़ता दिख रहा है। कारण गठबंधन सरकार के मुख्यमंत्री व झामुमो के कार्यकारी अध्यक्ष हेमंत सोरेन और उनके भाई विधायक बसंत सोरेन द्वारा खनन पट्टा लेने को लेकर उभरा विवाद है। पूर्व मुख्यमंत्री और भाजपा के राष्ट्रीय उपाध्यक्ष रघुवर दास ने ही इसे सार्वजनिक किया है। इसके खिलाफ भाजपा ने राज्यपाल से लेकर निर्वाचन आयोग तक गुहार लगाई है। जनप्रतिनिधित्व कानून के मुताबिक ऐसा करना गलत है और प्रमाणित हो जाने पर दोनों की विधानसभा की सदस्यता निरस्त की जा सकती है। बहरहाल, भारत निर्वाचन आयोग ने इस शिकायत की प्रामाणिकता को लेकर राज्य के मुख्य सचिव को पत्र भेजा है।  हेमंत सोरेन के भाई विधायक बसंत सोरेन: संकट में विधायक का पद। फाइल इस विवाद को लेकर कई प्रकार की अटकलें झारखंड के सियासी गलियारे में लगाई जा रही हैं। मुख्य विपक्षी दल भाजपा इसे लेकर फिलहाल वेट एंड वाच की स्थिति में है। उधर सत्तारूढ़ गठबंधन भी संयमित है। खनन पट्टे को लेकर चल रहे पत्राचार और कार्रवाई को लेकर कोई भी दल खुलकर कुछ नहीं बोल रहा है। पद पर रहते हुए खनन पट्टा लेने की बात प्रमाणित हो जाती है तो मुख्यमंत्री हेमंत सोरेन की कुर्सी पर खतरा मंडरा सकता है। अयोग्य होने की स्थिति में उन्हें पद छोड़ना पड़ सकता है। यही स्थिति उनके भाई विधायक बसंत सोरेन के समक्ष भी आ सकती है। एक धड़े का मानना है कि ऐसा होना बहुत आसान नहीं है और सबकुछ दबाव की राजनीति भर है। इसी बहाने केंद्र मुख्यमंत्री हेमंत सोरेन पर नकेल कसना चाहता है, जो समय-समय पर केंद्र सरकार के खिलाफ भृकुटी तानते हैं और उसे निशाने पर लेते हैं। खनन पट्टा लेने का मामला हाई कोर्ट में भी विचाराधीन है। यानी हेमंत सरकार के खिलाफ कई मोर्चे एक साथ खुल गए हैं, जो उनके राजनीतिक भविष्य के लिए परेशानी का सबब बन सकते हैं। हालांकि मुख्यमंत्री ने इसे लेकर अभी तक कोई आधिकारिक प्रतिक्रिया नहीं दी है, लेकिन अधिकारियों की ओर से बताया गया है कि जिस खनन पट्टे को लेकर आरोप लगाया गया था, उसे मुख्यमंत्री की तरफ से सरेंडर किया जा चुका है। झामुमो और उसके रणनीतिकारों ने मुख्यमंत्री पर कार्रवाई होने की स्थिति में संकट से निपटने की रणनीतियों पर काम आरंभ कर दिया है। फिलहाल 81 सदस्यों वाली झारखंड विधानसभा में कुल 80 विधायक हैं। मांडर के विधायक बंधु तिर्की आय से अधिक मामले में सीबीआइ अदालत से दोषी करार दिए जाने के बाद अपनी सदस्यता गंवा चुके हैं। 30 विधायकों के साथ सत्तारूढ़ झारखंड मुक्ति मोर्चा (झामुमो) विधानसभा में सबसे बड़ी पार्टी है। उसे 16 विधायकों वाली कांग्रेस और एक विधायक वाले राजद का समर्थन है। दोनों दल सरकार में भी उसके साथ हैं। झाविमो से चुनाव जीतने वाले प्रदीप यादव भी कांग्रेस के साथ हैं। इस लिहाज से 48 विधायकों के साथ गठबंधन की सरकार काफी मजबूत स्थिति में है। हल्के उलटफेर से इस स्थिति में बदलाव की कोई गुंजाइश नहीं दिखती। उधर भाजपा के पास 26 विधायक हैं। उसे आजसू के दो विधायकों का समर्थन हासिल है, लेकिन हाल ही में आजसू ने रणनीतिक तौर पर विधानसभा के भीतर पांच विधायकों के एक धड़े झारखंड लोकतांत्रिक मोर्चा के साथ खुद को जोड़ लिया है। इस स्थिति में आसानी से सत्ता में फेरबदल संभव नहीं है, जब तक किसी दल में भगदड़ न मचे। हालात विपरीत बनते हैं तो कांग्रेसी विधायकों पर सबकी नजर रहेगी। हेमंत सरकार में कांग्रेस कोटे के मंत्री बन्ना गुप्ता इस ओर इशारा भी करते रहे हैं। कांग्रेस के कुछ विधायक मंत्री बनने की चाहत में अक्सर अपनी पीड़ा सार्वजनिक रूप से व्यक्त करते रहते हैं। संभव है कि उलटफेर की स्थिति में राष्ट्रीय स्तर पर कमजोर हो चुकी कांग्रेस के ऐसे विधायक अपना रंग दिखाएं। [स्थानीय संपादक, झारखंड]",politics
"पार्टी को मजबूत करने के लिए अनुशासन, समर्पण और संवाद जरूरी : राजा वडिंग","चंडीगढ़, 22 अप्रैल (भाषा) पंजाब कांग्रेस के नवनियुक्त अध्यक्ष अमरिंदर सिंह राजा वडिंग ने शुक्रवार को पदभार ग्रहण किया और कहा कि पार्टी को मजबूत करने और चुनौतियों का सामना करने के लिए पार्टी के नेताओं व कार्यकर्ताओं को ”अनुशासन, समर्पण और संवाद” का पालन करना होगा।  अमरिंदर सिंह राजा वडिंग ने पंजाब प्रदेश कांग्रेस कमेटी के कार्यकारी अध्यक्ष भारत भूषण आशु के साथ राज्य के कांग्रेस भवन में पार्टी के वरिष्ठ नेताओं की मौजूदगी में यहां एक सादे समारोह में कार्यभार संभाला। सभा को संबोधित करते हुए उन्होंने कहा कि कांग्रेस एक ”सोच” और ”विचार” है जिसका अंत नहीं हो सकता। उन्होंने कहा कि पार्टी को मजबूत करने के लिए अनुशासन जरूरी है, अगर किसी व्यक्ति या पार्टी में अनुशासन नहीं है तो वह आगे नहीं बढ़ सकती। वडिंग ने कहा, ”अगर हमें सफलता की ओर बढ़ना है तो हमें अपने जीवन में इन तीनों डी( अनुशासन, समर्पण और संवाद) को अपनाना होगा।” अमरिंदर सिंह वडिंग ने कहा, ”अगर मैं अपनी रणनीति खुद बनाता हूं, तो मुझे लगता है कि हम सफलता की ओर नहीं बढ़ सकते।” उन्होंने कहा, ”न केवल किसी पार्टी में बल्कि व्यवसाय में भी, यदि आप सहकर्मियों के साथ संवाद करते हैं या टीम वर्क करते हैं, तो आप सफल होंगे।” बाद में एक ट्वीट में, वडिंग ने कहा, ”पार्टी को मजबूत करने के लिए ‘अनुशासन’, ‘समर्पण’ और ‘संवाद’ मेरा थ्री-डी मंत्र होगा।” समारोह में पूर्व मुख्यमंत्री चरणजीत सिंह चन्नी, पंजाब कांग्रेस प्रभारी हरीश चौधरी, पंजाब कांग्रेस विधायक दल के नेता प्रताप सिंह बाजवा, विधायक सुखपाल खैरा, तृप्त राजिंदर बाजवा, सुखजिंदर सिंह रंधावा, सुखबिंदर सरकारिया, सांसद मनीष तिवारी, जसबीर डिंपा और पार्टी के अन्य नेता शामिल थे। कांग्रेस नेता सिद्धू पार्टी कार्यालय आए लेकिन अन्य नेताओं के साथ मंच साझा नहीं किया। वहीं, पंजाब कांग्रेस के पूर्व अध्यक्ष सुनील जाखड़ भी कहीं नजर नहीं आए। वडिंग ने सोनिया गांधी और राहुल गांधी सहित पार्टी नेतृत्व को उन्हें पंजाब कांग्रेस अध्यक्ष के रूप में नियुक्त करने के लिए धन्यवाद दिया। गौरतलब है कि हाल ही में पांच राज्यों में हुए चुनाव में पार्टी की हार के बाद कांग्रेस अध्यक्ष ने राज्य कांग्रेस प्रमुखों से इस्तीफा देने को कहा था। भाषा फाल्गुनी नरेश नरेश यह खबर ‘भाषा’ न्यूज़ एजेंसी से ‘ऑटो-फीड’ द्वारा ली गई है. इसके कंटेंट के लिए दिप्रिंट जिम्मेदार नहीं है.",politics
"पंजाब: कांग्रेस प्रदेशाध्यक्ष बने राजा, भूषण PPCC के कार्यकारी अध्यक्ष, चन्नी दिखे, सिद्धू-जाखड़ गायब","चंडीगढ़। देश की सबसे पुरानी राजनैतिक पार्टी कांग्रेस ने कई राज्यों में नेतृत्व बदला है। पंजाब में अमरिंदर सिंह राजा को प्रदेशाध्यक्ष बनाया गया है। वहीं, भारत भूषण आशु ने पीपीसीसी के कार्यकारी अध्यक्ष के रूप में कार्यभार संभाला है। इसी साल पंजाब में विधानसभा चुनाव हुए थे, जहां कांग्रेस हारकर सत्ता से बाहर हो गई थी। उसके बाद कांग्रेस सुप्रीमो सोनिया गांधी ने नए चेहरों को पार्टी की कमान सौंपी है। चुनाव के कुछ महीनों पहले नवजोत सिंह सिद्धू को कांग्रेस प्रदेशाध्यक्ष बनाया गया था, वहीं चरणजीत सिंह चन्नी को मुख्यमंत्री पद का उम्मीदवार बनाते हुए चुनाव लड़ा गया था, हालांकि, ये दोनों बड़े चेहरे चुनाव हार गए। कांग्रेस के बहुत कम उम्मीदवार ही विधायक बन पाए। अब कांग्रेस ने अमरिंदर सिंह राजा को पंजाब कांग्रेस अध्यक्ष के रूप में कार्यभार सौंपा है। आज उन्होंने यह पद संभाला। पंजाब के दिग्गज हारे: बड़े-बड़े चेहरों का रुतबा काम न आया, सिद्धू, चन्नी, कैप्टन और बादल सब हुए किनारे इस मौके पर पंजाब कांग्रेस के बहुत से नेता नजर आए। पूर्व मुख्यमंत्री चरणजीत सिंह चन्नी भी पहुंचे। हालांकि, तस्वीरों में नवजोत सिंह सिद्धू और सुनील जाखड़ नहीं दिखे। अब उन दोनों को लेकर तरह-तरह के कयास लगाए जा रहे हैं। पंजाब में अब कांग्रेस की नई टीम, मिली राहुल गांधी से, सिद्धू-चन्नी गायब, जानिए कौन हैं नए चेहरे? राजा चन्नी सरकार में परिवहन मंत्री थे। उन्हें ही अब कांग्रेस ने पीसीसी का अध्यक्ष और प्रताप सिंह बाजवा को विधायक दल का नेता नियुक्त किया है। पंजाब कांग्रेस की नई टीम में अब पंजाब अमरिंदर सिंह राजा जहां प्रदेश कांग्रेस प्रमुख हैं, वहीं, कार्यकारी अध्यक्ष भारत भूषण आशु हैं। इन ने अप्रैल की शुरूआत में राहुल गांधी से मुलाकात की थी। source: oneindia.com",politics
"'अल्लाह की राह' बता तेज प्रताप यादव ने अमित शाह को दिया इफ्तार दावत का न्योता, जानें लोगों की प्रतिक्रिया","बिहार के सियासी गलियारे में होने वाली इफ्तार पार्टी में सियासत का जायका भी खूब फेमस रहा है. रमजान के महीने में अब राबड़ी आवास में भी इफ्तार के दावत का आयोजन किया जा रहा है. यह इफ्तार शुक्रवार के दिन रखा गया है. लेकिन इस पार्टी में इस बार लालू यादव के बड़े बेटे तेज प्रताप यादव ने गृह मंत्री अमित शाह को आमंत्रित किया है. इस आमंत्रण पत्र को तेज प्रताप ने सोशल मीडिया अकाउंट से पोस्ट किया है. तेज प्रताप ने अलग और सियासी तरीके से ये आमंत्रण दिया है. दोनों की गरज अल्लाह से है... तेज प्रताप यादव ने अपने फेसबुक पेज व ट्वीटर हैंडल से इफ्तार का आमंत्रण पत्र पोस्ट किया. जो केंद्रीय मंत्री अमित शाह के नाम है. तेज प्रताप ने इस आमंत्रण कार्ड के साथ राबड़ी आवास यानी आयोजनस्थल पर स्वागत किया है. साथ ही राम, रहीम और अल्लाह का भी जिक्र किया. तेज प्रताप ने लिखा कि तुम राम कहो, वो रहीम कहें, दोनों की गरज अल्लाह से है. तुम दीन कहो, वो धर्म कहें, मंशा तो उसी की राह से है. अलग-अलग तरह की प्रतिक्रियाएं... तेज प्रताप के इस आमंत्रण पोस्ट पर अलग-अलग तरह की प्रतिक्रियाएं भी कमेंट की गयी हैं. जमीन खान ने लिखा कि वो नहीं आएंगे.प्रमोद यादव इसे ग्रीन पॉलिटिक्स बताते हैं. रंजन कुमार सिंह लिखते हैं कि हमारी गरज राम से है. किसी ने पोस्ट पर तेज प्रताप की चुटकी ली तो किसी ने कहा कि वो बिल्कुल सही हैं और आपस में प्रेम से ही रहना चाहिए.",politics
"चारा घोटाला: लालू यादव को डोरंडा केस में भी मिली जमानत, चार मामलों में पहले ही मिल चुकी है राहत","Lalu Prasad Yadav Bail: लालू प्रसाद यादव को चारा घोटाले से जुड़े डोरंडा ट्रेजरी मामले में जमानत मिल गई है. यह मामला डोरंडा कोषागार से 139 करोड़ रुपये की निकासी का है. 1990 से 1995 के बीच डोरंडा कोषागार से 139 करोड़ रुपये की निकासी की गई थी. करीब 27 साल बाद कोर्ट ने इसी साल फरवरी में इस घोटाले पर फैसला सुनाया था, जिसमें लालू यादव को दोषी पाया गया था. इस मामले में लालू यादव को पांच साल की सजा हुई है. बता दें कि सीबीआई ने 1996 में अलग-अलग कोषागारों से गलत ढंग से अलग-अलग राशियों की निकासी को लेकर 53 मुकदमे दर्ज किए थे. ये रुपयों को संदिग्‍ध रूप से पशुओं और उनके चारे पर खर्च होना बताया गया था. 53 मामलों में से डोरंडा कोषागार का मामला सबसे बड़ा था. जिसमें सर्वाधिक 170 आरोपी शामिल हैं. इसमें से 55 आरोपियों की मौत हो चुकी है. - 139 करोड़ का घोटाला, 170 आरोपी, 7 गवाह: जानिए क्या है डोरंडा केस, जिसमें लालू यादव दोषी करार दूसरे मामलों में भी हो चुकी है सजा चारा घोटाले से जुड़े 4 मामलों में लालू यादव को पहले सजा मिल चुकी है. चाईबासा कोषागार से 37.7 करोड़ के अवैध निकासी में लालू जमानत पर हैं. इसमें उन्हें 5 साल की सज़ा हुई थी. देवघर कोषागार से 79 लाख के अवैध निकासी के घोटले के दूसरे मामले में भी वे जमानत पर हैं. इस मामले में उन्हे साढ़े 3 साल की सज़ा सुनाई गई थी. लालू यादव को 33.13 करोड़ के चाईबासा कोषागार से अवैध निकासी के तीसरे मामले में भी जमानत मिली थी. इस मामले में उन्हें 5 साल की सज़ा हुई थी. दुमका कोषागार से 3.13 करोड़ की अवैध निकासी के चौथे मामले में उन्हें दो अलग-अलग धाराओं में 7-7 साल की सज़ा सुनाई गई थी, लेकिन उसमें भी वे जमानत पर हैं. चारा घोटाले के तहत डोरंडा कोषागार से 139.35 करोड़ रुपये के गबन के मामले में दोषी करार दिये जाने के बाद राष्ट्रीय जनता दल (राजद) चीफ 73 वर्षीय लालू प्रसाद यादव को सेंट्रल ब्यूरो इंवेस्टिगेशन (सीबीआई) की विशेष अदालत ने 21 फरवरी 2022 को पांच साल की कैद और 60 लाख रुपये जुर्माने की सजा सुनाई थी. पिता लालू के बेल मिलने के बाद तेज प्रताप यादव ने ट्वीट किया. उन्होंने लिखा कि पिछड़ों को अधिकार दिलाकर सामाजिक न्याय की अवधारणा को मजबूत करने वाले मसीहा को आज हाईकोर्ट ने बेल दी. एक बार फिर से स्वागत है बड़े साहब.",politics
ऐसा क्या कह दिया सुशील मोदी ने कि बीजेपी को देनी पड़ी सफाई,"बोचहां विधानसभा उपचुनाव में हार और 24 एमएलसी सीटों के चुनाव में एनडीए के संतोषजनक प्रदर्शन नहीं कर पाने को लेकर पूर्व उप मुख्यमंत्री और बीजेपी से राज्यसभा सांसद सुशील कुमार मोदी ने ट्वीट किया है. अब बीजेपी ने कहा है कि एनडीए द्वारा इन चुनाव परिणामों की समीक्षा कर कमियों को दूर किया जायेगा. पढ़ें पूरी खबर. पटना: बोचहां विधानसभा उपचुनाव (Bochahan assembly by election) में मिली करारी हार और 24 एमएलसी सीटों के चुनाव में एनडीए के संतोषजनक प्रदर्शन नहीं कर पाने से बिहार बीजेपी की चिंता बढ़ गयी है. अब बिहार एनडीए के प्रमुख घटक बीजेपी और जदयू के बीच कोआर्डिनेशन (Coordination between BJP and JDU) को लेकर सवाल खड़े हो रहे हैं. चुनाव परिणाम की समीक्षा पर भी सियासत होने लगी है. पूर्व उपमुख्यमंत्री और राज्यसभा सांसद सुशील कुमार मोदी (Rajya Sabha MP Sushil Kumar Modi) ने भी ट्वीट कर कहा है कि जिस प्रकार से एमएलसी चुनाव और फिर बोचहां विधानसभा उपचुनाव में नुकसान उठाना पड़ा है, एनडीए नेतृत्व को गहन समीक्षा करना चाहिए. : अतिपिछड़ा और सवर्ण समाज के एक वर्ग का वोट खिसक जाना अप्रत्याशित : सुशील मोदी",politics
"आज होगा नीतीश और तेजस्वी का मिलन, इफ्तार पार्टी में मुलाकात से पहले लालू तो मिली जमानत","जागरण टीम, पटना। पटना में आज नेता प्रतिपक्ष तेजस्वी यादव ने इफ्तार पार्टी का आयोजन किया है। कार्यक्रम में बिहार के मुख्यमंत्री नीतीश कुमार समेत कई बड़ी हस्तियों को आमंत्रित किया गया है। केंद्रीय गृहमंत्री अमित शाह को लालू के विधायक बेटे तेजप्रताप यादव ने न्योता दे दिया है। पार्टी के आयोजन से पहले राजद को बड़ी खुशखबरी मिली है। चारा घोटाले के पांच मामलों के सजायाफ्ता राजद सुप्रीमो लालू प्रसाद यादव को झारखंड हाई कोर्ट से जमानत मिल गई है। दूसरी बड़ी खबर ये है कि राजद की इफ्तार पार्टी में नीतीश कुमार भी शामिल होंगे। मुख्यमंत्री ने राबड़ी आवास पर आयोजित इफ्तार पार्टी में शामिल होने का आमंत्रण स्वीकार कर लिया है। शुक्रवार की शाम को उनकी आयोजन के दौरान तेजस्वी-राबड़ी के साथ ही राजद नेताओं से मुलाकात होगी। राजद सुप्रीमो लालू प्रसाद यादव की ओर से बढ़ती उम्र और करीब 17 प्रकार की बीमारियों का हवाला दिया गया था। इसको लेकर जमानत देने की गुहार लगाई गई थी। लालू की ओर से अदालत में दलील दी गई थी कि उन्होंने चारा घोटाला मामले में 41 माह जेल में बिताए हैं। सजा की आधी अवधि 30 महीने ही होती है। कहा गया था कि वे आधी सजा से 11 माह अधिक समय तक जेल में रहे हैं। ऐसे में उन्हें अदालत से जमानत की सुविधा मिलनी चाहिए। इसे देखते हुए कोर्ट ने उन्हें जमानत दे दी है। बड़ी बात यह है कि शुक्रवार की शाम को ही पटना में राजद की इफ्तार पार्टी भी है। राबड़ी आवास पर तैयारियां तेज इधर, राबड़ी देवी के आवास पर आयोजित इफ्तार पार्टी की तैयारियां तेज हैं। आयोजन में सांसद चिराग पासवान और पूर्व मंत्री मुकेश सहनी को भी निमंत्रम दिया गया है। इफ्तार को लेकर राजद के प्रदेश महासचिव विनोद यादव ने बताया कि कार्यक्रम की सफलता के लिए अलग-अलग दस समितियां बनाकर सबकी जिम्मेदारी तय कर दी गई है। सांसदों-विधायकों एवं राजद के राष्ट्रीय पदाधिकारियों के लिए वीवीआइपी पंडाल बनाया गया है।",politics
"हिमाचल में इस बार होगा त्रिकोणीय मुकाबला, AAP की एंट्री से बिगड़ा भाजपा-कांग्रेस का गणित","शिमला: हिमाचल प्रदेश में इस साल के अंत में होने वाले विधानसभा चुनाव में प्रमुख मुकाबला तो सत्ताधारी भाजपा व विपक्षी कांग्रेस में ही है, मगर पंजाब में प्रचंड जीत से गदगद आम आदमी पार्टी (AAP) ने भी यहां ताल ठोंकने का ऐलान कर दिया है। ऐसे में भाजपा व कांग्रेस दोनों अलर्ट हो गई हैं, क्योंकि उनके असंतुष्ट नेता AAP में जा सकते हैं। भाजपा प्रमुख जे पी नड्डा लगातार राज्य का दौरा कर चुनावी तैयारियों पर नजर रख रहे हैं। नड्डा का गृह राज्य होने से इसका महत्व बहुत अधिक है। प्राकृतिक रूप से ठंडे हिमाचल में अब सियासी गर्मी बढ़ने लगी है। गत वर्ष हिमाचल की एक लोकसभा और 3 विधानसभा सीटों पर हुए उपचुनाव में कांग्रेस जीत हासिल करने में सफल रही थी। इन सीटों पर भाजपा को मात देने के बाद कांग्रेस के हौसले बुलंद हैं। दूसरी तरफ पड़ोसी पंजाब में बड़ी जीत दर्ज करने के बाद AAP अब हिमाचल में भी अपनी जड़े जमाने की कोशिश में लग गई है। ऐसे में भाजपा को दोहरे मोर्चे पर लड़ना पड़ रहा है। भाजपा ने हाल मे AAP के कई बड़े नेताओं को अपने पाले में लाकर केजरीवाल को बड़ा झटका दिया, मगर कांग्रेस की चुनौती उसके लिए सिरदर्द बन सकती है। सूत्रों के मुताबिक, भाजपा ने भावी चुनौती के मद्देनज़र अपनी चुनावी तैयारियों को चाक चौबंद करना शुरू कर दिया है। प्रत्येक विधानसभा क्षेत्र की समीक्षा की जा रही है और हर भाजपा MLA के रिपोर्ट कार्ड पर करीब से नजर रखी जा रही है। सूत्रों का कहना है कि टिकट काटने से लेकर टिकट पक्का करने में हर क्षेत्र के सामाजिक व सियासी समीकरणों को ध्यान में रखा जाएगा। पार्टी के एक प्रमुख नेता ने बताया है कि इस बार असंतु्ष्टों के लिए आम आदमी पार्टी का एक नया प्लेटफार्म मौजूद होने से अधिक सतर्कता बरती जा रही है। पंजाब में कांग्रेस को ले डूबा 'माफिया प्रेम' ? सिद्धू ने किया बड़ा दावा अखिलेश यादव से नाराज़ आज़म खान से मिलने सीतापुर जेल पहुंचे शिवपाल, नया गठजोड़ बनने की अटकलें कारकेड में घुसी रमेश बैस की पत्नी की कार, सुरक्षा में हुई चूक से मचा बवाल",politics
प्रशांत किशोर ने 'गैर-गांधी' को कांग्रेस प्रमुख बनाने की वकालत की है? जानिए,"नई दिल्ली. कुछ दिनों से कांग्रेस के पुनर्निर्माण, पुनरुत्थान की कवायद से जुड़ी खबरें चल रही हैं. फरवरी-मार्च में 5 राज्यों के विधानसभा चुनावों खासकर पंजाब चुनाव में जिस तरह से कांग्रेस का सफाया हुआ, उसके बाद ये कवायद शुरू हुई. चुनाव रणनीतिकार के तौर पर देश में प्रतिष्ठा पा चुके प्रशांत किशोर इसके मुख्य-योजनाकार हैं, ऐसा कहा जा रहा है. उन्होंने इस बाबत कांग्रेस अध्यक्ष सोनिया गांधी से 3-4 बार मुलाकात भी की है. इन मुलाकातों के दौरान पूरी योजना का प्रस्तुतिकरण दिया. इस प्रस्तुतिकरण में एक अहम बिंदु ऐसा शामिल बताया जाता है, जिसे लेकर मीडिया और सोशल मीडिया पर इन दिनों चर्चा जारी है. इस चर्चा में कहा जा रहा है कि प्रशांत किशोर ने कांग्रेस नेतृत्व को सुझाव दिया है कि अगर पार्टी की कमान कोई प्रभावशाली, ऊर्जावान 'गैर-गांधी' नेता संभाले तो उसका पुनरुत्थान जल्द संभव है. हालांकि इस बाबत जब खबरनवीसों ने खुद प्रशांत किशोर से सवाल किया तो उन्होंने सीधे 'हां' या 'न' में जवाब नहीं दिया. घुमावदार दिलचस्प जवाब का रास्ता अपनाया. गांधी, गैर-गांधी पर चर्चा का मसला क्या इसके जवाब से पहले तो ये याद दिलाते चलें कि कांग्रेस के पुनरुत्थान से जुड़ी योजना प्रशांत किशोर (Prashant Kishore) ने पहली बार पार्टी नेतृत्व को नहीं दी है. साल-डेढ़ साल पहले पश्चिम बंगाल चुनाव के तुरंत बाद भी उन्होंने इसी तरह का प्रस्ताव कांग्रेस नेतृत्व को दिया था. लेकिन तब बात बनी नहीं थी. हालांकि इस बार उनके प्रस्ताव पर कांग्रेस आगे बढ़ने का मन बना चुकी है, ऐसा कहा जा रहा है. इन्हीं दोनों प्रस्तावों में शामिल 'गांधी और गैर-गांधी' का मसला चर्चा का विषय बना हुआ है. मीडिया और सोशल मीडिया पर आई कुछ खबरों के मुताबिक प्रशांत ने सलाह दी है कि पार्टी का नेतृत्व गैर-गांधी नेता को सौंपना चाहिए. जबकि अन्य खबरें बताती हैं कि प्रशांत के प्रस्तुतिकरण में कांग्रेस के नेतृत्व को तीन स्तरों में बांटने का सुझाव है. पहले स्तर पर सोनिया गांधी (Sonia Gandhi) अध्यक्ष की भूमिका में. दूसरे स्तर पर राहुल गांधी (Rahul Gandhi) पार्टी संसदीय दल के प्रमुख के तौर पर. जबकि तीसरे स्तर पर कोई गैर-गांधी नेता कार्यकारी अध्यक्ष की तरह, जो संगठन को खड़ा करने, पुनर्जीवित करने में मेहनत करे.",politics
"Rajasthan: सोनिया गांधी से सचिन पायलट ने की मुलाकात, साल 2023 विधानसभा चुनाव की रणनीति पर हुई चर्चा","राजस्थान कांग्रेस के पूर्व अध्यक्ष सचिन पायलट ने कहा है कि अगले साल होने वाले विधानसभा चुनाव के लिए पार्टी रणनीति तैयार कर रही है. राजस्थान के पूर्व उपमुख्यमंत्री और प्रदेश कांग्रेस के पूर्व अध्यक्ष सचिन पायलट ने कहा है कि राजस्थान में अगले साल होने वाले विधानसभा चुनाव के लिए पार्टी रणनीति तैयार कर रही है. साथ ही कहा कि, उन्हें जो भी भूमिका दी जाएगी उस पर निष्ठापूर्वक काम करेंगे. फिलहाल सचिन पायलट प्रदेश कांग्रेस में किसी भी पद पर नहीं हैं. सचिन पायलट ने कल कांग्रेस अध्यक्ष सोनिया गांधी से उनके निवास स्थान 10 जनपथ पर मुलाकात की. करीब डेढ़ घंटे तक चली बैठक में राजस्थान में 2023 विधानसभा चुनाव की रणनीति और उसमें सचिन पायलट की भूमिका को लेकर चर्चा की गई. बैठक के बाद सचिन पायलट ने कहा कि राज्य में कांग्रेस की रणनीति और उसके चेहरे को लेकर पार्टी में चर्चा चल रही है और अंतिम फैसला कांग्रेस अध्यक्ष सोनिया गांधी को करना है. राज्य में दोबारा सरकार बनाने को लेकर होगा काम पायलट ने कहा कि राजस्थान में हर पांच साल पर सरकार बदले जाने की परंपरा को पार्टी तोड़ना चाहती है और राज्य में पार्टी के सभी नेताओं को इसी लक्ष्य के साथ काम करना होगा. माना जा रहा है कि पायलट ने सोनिया गांधी को राज्य में कांग्रेस राजनीति से जुड़े सभी पहलुओं से अवगत कराया है. सचिन पायलट ने कहा कि दो साल पहले राज्य के लिए कांग्रेस की ओर से एक कमिटी बनाई गई थी जिसके बाद कई कदम सही दिशा में उठाए गए हैं. उन्होंने कहा कि कमिटी की बातों के मुताबिक ही काम करना है और संगठित होकर 2023 का विधानसभा चुनाव जीतना है और राज्य में दोबारा सरकार बनानी है. हालांकि सचिन पायलट ने प्रशांत किशोर को लेकर आ रही खबरों पर बार-बार सवाल किए जाने के बाद भी कोई टिपण्णी नहीं की. Mussoorie News: मसूरी में अतिक्रमण पर डीएम का बड़ा फैसला, सभी अवैध निर्माण को चिन्हित करने के दिये निर्देश Petrol Diesel Price Today: दिल्ली से एमपी तक आज पेट्रोल- डीजल की कीमत में हुई बढ़ोतरी या मिली राहत? चेक करें ताजा रेट लिस्ट",politics
"राजस्थान बोर्ड 12वीं के पेपर में आए कांग्रेस से जुड़े सवाल, BJP ने गहलोत सरकार पर साधा निशाना","राजस्थान की अशोक गहलोत सरकार शिक्षा क्षेत्र में अपने ढुलमुल रवैये के चलते एक बार फिर विपक्षी दल भारतीय जनता पार्टी के निशाने पर आ गई है। राजस्थान बोर्ड 12वीं एक परीक्षा में कांग्रेस पार्टी से संबंधित प्रश्न पूछे जाने को लेकर भाजपा ने राजस्थान सरकार पर कई आरोप लगाए हैं। इसके बाद शिक्षामंत्री बीडी कल्ला ने पूरे मामले से पल्ला छाड़ लिया है। बता दें कि राजस्थान बोर्ड 12वीं के पॉलिटिकल साइंस के प्रश्न प्रत्र में कांग्रेस से जुड़े कई सवाल पूछे गए हैं। इस पेपर में पूछा गया- 1984 के लोकसभा चुनाव में कांग्रेस ने कितनी सीटें जीतीं, भारत में प्रथम तीन आम चुनावों में किस दल का प्रभुत्व रहा, कांग्रेस की सामाजिक और विचारात्मक गणबंधन की विवेचना करें, जैसे सवाल पूछे गए। एक सवाल ये भी रहा कि लोकसभा चुनाव 2004 के बाद अनेक महत्वपूर्ण मसलों पर अधिकतर दलों दलों के बीच व्यापक सहमति बनी। इनमें से किन्हीं दो की संक्षिप्त विवेचना करें। बीजेपी ने इन सवालों के बाद कांग्रेस सरकार को निशाने पर लिया है। भाजपा राजस्थान के पूर्व प्रवक्ता लक्ष्मीकांत भारद्वाज ने ट्वीट के माध्यम से कहा कि शिक्षा का कांग्रेसीकरण करने का इतना ही शौकक है तो बच्चों से सवाल पूछते कि रेप के मामलों में देश में किसका प्रथम स्थान है?, बेरोज़गारी में नम्बर एक कौन है?, भ्रष्टाचार में नम्बर एक कौन है?, साइबर क्राइम में नम्बर एक कौन है? वहीं रामलाल शर्मा प्रवक्ता भाजपा का कहना है कि कांग्रेस सरकार ने ऐसा बनाया प्रश्नपत्र जैसे छात्रों को बनाना चाहते हैं राष्ट्रीय अध्यक्ष। कांग्रेस शिक्षा के केंद्र को राजनीति का केंद्र बनाना चाहती है। बीजेपी राजस्थान की ओर से भी ट्वीट करते हुए कहा गया- राजनीति विज्ञान का ये प्रश्नपत्र देख कई विद्यार्थियों को तो समझ ही नहीं आया कि परीक्षा राजनीति विज्ञान की है या कांग्रेस के इतिहास की! शायद गहलोत जी भी अब कांग्रेस को इतिहास का हिस्सा मान चुके है। क्या बोले शिक्षा मंत्री शिक्षामंत्री बीडी कल्ला ने पूरे मामले से पल्ला छाड़ लिया है। उनका कहना है कि शिक्षा बोर्ड स्वतंत्र बॉडी है उस पर सरकार का कोई हस्तक्षेप नहीं रहता। पेपर भी गुप्त रूप से गुप्त व्यक्तियों के द्वारा बनाया जाता है। जब सरकार का उसमें हस्तक्षेप भी नहीं है तो क्या कह सकते हैं, अगर होता तो मैं उसके जिम्मेदारी लेता। पहले भी पॉलिटिकल साइंस में कई पार्टियों के संबंधित प्रश्न पूछे जाते रहें हैं।",politics
"सोनिया गांधी से आज फिर मिलेंगे प्रशांत किशोर, कांग्रेस के लिए 'पीके' ने तैयार किया है 600 स्लाइड्स का प्रेजेंटेशन","नई दिल्ली, आनलाइन डेस्क। चुनावी रणनीतिकार प्रशांत किशोर कुछ ही दिनों में कांग्रेस में शामिल हो सकते हैं। कांग्रेस में जान फूंकने की कवायद के बीच प्रशांत किशोर की पार्टी में एंट्री तय मानी जा रही है। बीते कुछ दिनों से वह लगातार कांग्रेस आलाकमान से मुलाकात कर रहे हैं। प्रशांत ने बीते दिनों हुई मुलाकातों में कांग्रेस नेताओं को लोकसभा चुनाव 2024 की तैयारियों को चुनाव को लेकर कुछ सुझाव दिए हैं। प्रशांत के सुझावों पर कांग्रेस नेता लगातार चर्चा कर रहे हैं। 'पीके' ने तैयार किया 600 स्लाइड्स का प्रेजेंटेशन प्रशांत किशोर ने 600 स्लाइड्स का प्रेजेंटेशन तैयार किया है। इन 600 स्लाइड्स के जरिए कांग्रेस के पुनरोद्धार के बारे में चर्चा करेंगे। इसी सिलसिले में आज वह कांग्रेस की अंतरिम अध्यक्ष सोनिया गांधी से मुलाकात करेंगे। इस दौरान कांग्रेस के दिग्गज नेता भी मौजूद रहेंगे। पार्टी के नेताओं ने प्रशांत किशोर द्वारा दी गई प्रेजेंटेशन का एक हिस्सा देखा है। हालांकि, अभी तक सभी स्लाइड्स किसी ने नहीं देखी है। सोनिया गांधी से हो चुकी है कई मुलाकात बता दें कि प्रशांत किशोर ने 18 अप्रैल को कांग्रेस की अंतरिम अध्यक्ष सोनिया गांधी से उनके आवास पर मुलाकात की थी। उन्होंने 16 अप्रैल को भी सोनिया गांधी से मुलाकात की थी। कांग्रेस के राष्ट्रीय महासचिव केसी वेणुगोपाल ने कहा था कि किशोर ने 2024 के आम चुनावों के लिए एक रोड मैप के साथ एक विस्तृत प्रेजेंटेशन दी थी। सवालों के जवाब में उन्होंने कहा था कि कांग्रेस पार्टी में किशोर की भूमिका एक सप्ताह के भीतर पता चल जाएगी। लोकसभा की 370 सीटों पर फोकस करने का सुझाव प्रशांत आगामी लोकसभा चुनाव को लेकर कई सुझाव दे चुके हैं। प्रशांत ने एक बैठक में कहा था कि 2024 के आम चुनावों के लिए 370 लोकसभा क्षेत्रों पर ध्यान देना चाहिए। प्रशांत ने प्रेजेंटेशन में ये भी सुझाव दिया था कि कांग्रेस को उत्तर प्रदेश, बिहार और ओडिशा में अकेले लड़ना चाहिए और उसे तमिलनाडु, पश्चिम बंगाल और महाराष्ट्र में गठबंधन बनाना चाहिए। प्रशांत किशोर के इस सुझाव पर राहुल गांधी सहमत हो गए हैं।",politics
"IMF ने की भारत की प्रशंसा, कहा- वैश्विक चुनौतियों से निपटने में अनूठी भूमिका","नई दिल्ली/टीम डिजिटल। अंतरराष्ट्रीय मुद्रा कोष (आईएमएफ) के प्रमुख ने बृहस्पतिवार को कहा कि 'अगले साल जी-20 देशों के शक्तिशाली समूह के अध्यक्ष के रूप में भारत को समावेशी होने और सभी देशों के साथ सहयोग करने की अपनी लंबी परंपरा का उपयोग करके दुनिया के विभिन्न हिस्सों तक पहुंचकर वैश्विक चुनौतियों को दूर करने के लिए एक अनूठी भूमिका निभानी है।  'आईएमएफ की प्रबंध निदेशक क्रिस्टालिना जॉर्जीवा ने आईएमएफ की अंतरराष्ट्रीय मुद्रा और वित्त समिति की अध्यक्ष नादिया काल्वियो के साथ एक संयुक्त संवाददाता सम्मेलन में यह टिप्पणी की। जॉर्जीवा ने कहा कि भारत के लिए एक विशेष कार्य है कि आईएमएफ में हम कार्रवाई देखने के इच्छुक हैं, और यह कोटा की 16वीं सामान्य समीक्षा है। एक सवाल के जवाब में उन्होंने भरोसा जताया कि भारत के जी-20 का अध्यक्ष रहने से नादिया को उद्देश्य हासिल करने में मदद मिलेगी। भारत जी-20 देशों का अध्यक्ष बनने वाला है, जो 19 देशों और यूरोपीय संघ (ईयू) की सदस्यता वाला एक शक्तिशाली अंतर-सरकारी मंच है। जी-20 का वर्तमान अध्यक्ष इंडोनेशिया है। जॉर्जीवा ने एक के प्रश्न के जवाब में कहा,'संयोग से यह एक अच्छा क्रम है कि दो बड़ी उभरती अर्थव्यवस्थाएं एक के बाद एक जी -20 की अध्यक्षता कर रही हैं।' यह देखते हुए कि बहुपक्षवाद पहले के मुकाबले कहीं अधिक महत्वपूर्ण हो गया है, कैल्विनो ने कहा कि जी -20, आईएमएफसी, आईएमएफ और बाकी सभी अंतरराष्ट्रीय मंच और संस्थान वैश्विक चुनौतियों के जवाब में समन्वित कार्रवाई सुनिश्चित करने में महत्वपूर्ण भूमिका निभाते हैं।",politics
अतिपिछड़ा और सवर्ण समाज के एक वर्ग का वोट खिसक जाना अप्रत्याशित : सुशील मोदी,"बोचहां विधानसभा उपचुनाव में हार और 24 एमएलसी सीटों के चुनाव पर संतोषजनक प्रदर्शन नहीं कर पाने को लेकर बिहार बीजेपी में बेचैनी बढ़ गई है. बिहार बीजेपी के नेता लगातार ये कह रहे हैं कि हार की समीक्षा (NDA to review its defeat) की जाएगी. ये जानने की कोशिश की जाएगी कि जनादेश किन कारणों से खिसका है. अतिपिछड़ा और सवर्ण समाज के एक खास वर्ग क्यों बीजेपी से छिटका है? बीजेपी से राज्यसभा सांसद और पूर्व उप मुख्यमंत्री सुशील मोदी ने इसी मसले पर ट्वीट कर आईना दिखाने का काम किया है. पढ़ें पूरी खबर- पटना : बिहार के पूर्व उपमुख्यमंत्री और राज्यसभा सांसद सुशील (Rajya Sabha MP Sushil Modi) कुमार मोदी ने गुरुवार को इशारों ही इशारों में अपनी ही पार्टी को आईना दिखाया है. उन्होंने कहा कि बिहार विधान परिषद की 24 सीटों (Bihar MLC Election 2022) पर हुए चुनाव में एनडीए को दस सीटों का नुकसान और फिर विधानसभा के बोचहां उपचुनाव (Bochaha by election) में एनडीए उम्मीदवार का 36 हजार मतों के अंतर से पराजित होना हमारे लिए गहन आत्मचिंतन का विषय है. उन्होंने कहा कि एनडीए नेतृत्व इसकी समीक्षा करेगा, ताकि सारी कमियां दूर की जा सकें. - सुशील मोदी का दावा- केंद्रीय कर के रूप में बिहार को 91 हजार करोड़ से अधिक की राशि मिली",politics
"जब नीतीश कुमार का स्वागत करने पहुंचे तेजस्वी, राबड़ी ने भी की खातिरदारी...ऐसा था कुछ इफ्तार का नजारा","हाल में राजद सुप्रीमो लालू प्रसाद यादव के बड़बोले पुत्र तेज प्रताप यादव मुख्यमंत्री नीतीश कुमार को लेकर सोशल मीडिया पर सॉफ्ट हो गए थे. तेज प्रताप यादव ने एक ट्वीट से बिहार में कयासों का बाजार गर्म कर दिया था. रामनवमी के मौके पर तेज ने ट्वीट में एक फोटो शेयर की. जिसमें सफेद कागज पर लिखा था, 'एंट्री नीतीश चाचा'. इस फोटो के साथ तेज प्रताप कैप्शन में लिखा, राम नवमी के शुभ अवसर पर बहुत जरूरी. इस ट्वीट ने सोशल मीडिया पर तूफान ला दिया और सियासी कयासबाजी का दौर शुरू हो गया. कुछ लोगों ने मुख्यमंत्री नीतीश कुमार के राजद में जाने के कयास लगाने शुरू कर दिए. बिहार की सियासत का 'गुड फ्राइडे' शुक्रवार को इफ्तार का मौका था. लंबे अरसे बाद मुख्यमंत्री नीतीश कुमार राबड़ी आवास पहुंचे. राबड़ी देवी के आवास पर आयोजित इफ्तार पार्टी में सीएम ने शिरकत की. मुख्यमंत्री के आगमन को लेकर ऐसा लगा जैसे राबड़ी का बंगला पलक पावड़े बिछाए बैठा है. तैयारी जोरों से की गई थी. तेजस्वी यादव सहित पूरे लालू परिवार ने मुख्यमंत्री नीतीश का गर्मजोशी से स्वागत किया. आज ही के दिन लालू प्रसाद यादव को जमानत मिली है. शुक्रवार का दिन लालू परिवार के लिए 'गुड फ्राइडे' बनकर आया है. इफ्तार की इबादत का सियासी कनेक्शन नीतीश कुमार राबड़ी आवास पर वर्षों बाद पहुंचे थे. इससे पूर्व 2017 में वे 10 सर्कुलर रोड की इफ्तार पार्टी में पहुंचे थे. जिसका आयोजन खुद राजद सुप्रीमो लालू यादव ने किया था. एक बार फिर नीतीश राबड़ी आवास पर पहुंचे हैं, जहां एक बार फिर उन्होंने प्रेम सौहार्द और भाईचारे के संदेश को आगे बढ़ाया. लेकिन इस बार नीतीश के राबड़ी आवास पहुंचने के बीच बिहार का सियासी समीकरण कुछ और है. इस बार नीतीश लालू के साथ नहीं बल्कि एनडीए के साथ सरकार चला रहे हैं. इधर, नीतीश के राबड़ी आवास पहुंचते ही सोशल मीडिया में खबरें तैरने लगी हैं कि क्या तेज प्रताप यादव को नीतीश चचा की एंट्री वाले संदेश का मायना सच में सही था. कुछ लोग इसे बिहार के बदलते समीकरण और बोचहां चुनाव में एनडीए की करारी हार का साइड इफेक्ट भी बता रहे हैं. बिहार का सियासी इफ्तार नीतीश कुमार जब शुक्रवार को राबड़ी आवास पहुंचे तो तेजस्वी यादव व राबड़ी देवी ने उनका स्वागत किया. इस दौरान तेज प्रताप यादव व मीसा भारती के साथ ही तेजस्वी यादव की पत्नी राजश्री भी मौजूद रहीं. खास बात ये रही की मुख्यमंत्री की आगवानी खुद तेजस्वी यादव ने गेट पर जाकर की. दोनों नेताओं के चेहरे पर झलकने वाले भाव को देखने वालों का कहना है कि काफी खुशमिजाज थे दोनों और ऐसा लग रहा था कि चाचा भतीजे के बीच प्रगाढ़ सियासी प्रेम पनप रहा है. इस इफ्तार के सियासी मायने इस लिए भी निकाले जा रहे हैं कि इस बार न सिर्फ नीतीश कुमार बल्कि चिराग पासवान सहित कई अन्य दलों के नेता शामिल हुए. इफ्तार पार्टी में मुकेश सहनी, जीतन राम मांझी सहित कई अन्य नेताओं ने भी शिरकत की. ऐसे में ये साधारण नहीं बल्कि सियासी इफ्तार ही है.",politics
"अमित शाह आज भोपाल में, बीजेपी और सरकार ने की है भव्य स्वागत की तैयारी, जानिए मिनट-टू-मिनट कार्यक्रम",Amit Shah Bhopal Visit : अमित शाह सुबह साढ़े 10 बजे स्टेट हैंगर पहुंचेंगे. वो सुबह 11 बजे अखिल भारतीय पुलिस अकेदमी का शुभारंभ करेंगे और 11.10 बजे सीएपीटी भोपाल में वृक्षारोपण करेंगे. भोपाल. केंद्रीय गृह मंत्री अमित शाह (Home Minister Amit Shah) शुक्रवार को मध्य प्रदेश (Madhya Pradesh) के दौरे पर रहेंगे. मध्य प्रदेश की राजधानी भोपाल (Bhopal) में आज गृहमंत्री अमित शाह का मेगा शो होगा. वे तीन बड़े कार्यक्रम में शामिल होंगे. अमित शाह करीब 8 घंटे राजधानी में रहेंगे. किन किन कार्यक्रमों में शामिल होंगे अमित शाह अमित शाह सुबह साढ़े 10 बजे स्टेट हैंगर पहुंचेंगे. वो सुबह 11 बजे अखिल भारतीय पुलिस अकेदमी का शुभारंभ करेंगे और 11.10 बजे सीएपीटी भोपाल में वृक्षारोपण करेंगे और 48वीं अखिल भारतीय पुलिस विज्ञान अकेदमी के कार्यक्रम में शामिल होंगे. वो दोपहर डेढ़ बजे मुख्यमंत्री आवास पहुंचेंगे. दोपहर 2.15 बजे लाल परेड ग्राउंड से हेलीकॉप्टर द्वारा जंबूरी मैदान पहुंचेंगे. वो दोपहर 2.35 बजे जंबूरी मैदान में वन समितियों के सम्मेलन को संबोधित करेंगे. वहां से शाम 4.27 बजे हेलीकॉप्टर द्वारा लाल परेड ग्राउंड पहुंचेंगे. लाल परेड ग्राउंड से सड़क मार्ग के जरिए बीजेपी दफ्तर पहुंचेंगे.,politics
पंजाब में कांग्रेस को ले डूबा 'माफिया प्रेम' ? सिद्धू ने किया बड़ा दावा,"अमृतसर: पंजाब कांग्रेस इकाई के पूर्व अध्यक्ष नवजोत सिंह सिद्धू ने शुक्रवार को कहा कि पार्टी का नवीनीकरण करना होगा। उन्होंने पंजाब में कांग्रेस की शिकस्त के लिए माफिया राज को जिम्मेदार करार दिया है। सिद्धू ने आगे कहा कि, 'डंके की चोट पर कहूंगा कि कांग्रेस 5 वर्ष के माफिया राज के कारण हारी है। मैं इस माफिया राज के खिलाफ लड़ता रहा। यह लड़ाई सिस्टम के विरुद्ध थी। कुछ लोगों का धंधा था, जो राज्य को दीमक की तरह खा रहा था। इसमें मुख्यमंत्री भी शामिल थे।' गौरतलब है कि सिद्धू इससे पहले भी सूबे के पूर्व सीएम चरणजीत सिंह चन्नी को आड़े हाथ ले चुके हैं। अवैध रेत खनन का मामला सामने आने से बाद से सिद्धू लगातार चरणजीत सिंह चन्नी पर निशाना साध रहे हैं। चन्नी के अलावा वह पूर्व मुख्यमंत्री कैप्टन अमरिंदर सिंह पर भी माफिया राज को बढ़ावे देने के इल्जाम लगाते रहे हैं। बता दें कि कांग्रेस आलाकमान ने गत वर्ष कैप्टन अमरिंदर सिंह को मुख्यमंत्री पद से हटा दिया था और चरणजीत सिंह चन्नी को CM पद मिला था। इससे पहले गुरुवार को नवजोत सिंह सिद्धू ने राज्य के सीएम भगवंत मान को रबर का गुड्डा बताया है। कांग्रेस नेता ने विपक्ष के उस आरोप को भी सही ठहराया है कि दिल्ली से आम आदमी पार्टी (AAP) हाईकमान के इशारे पर पंजाब में सरकार चला रही है। सिद्धू ने यह भी दावा किया कि भगवंत मान के सत्ता की गद्दी पर बैठने के बाद कानून व्यवस्था में भारी गिरावट आई है। कारकेड में घुसी रमेश बैस की पत्नी की कार, सुरक्षा में हुई चूक से मचा बवाल ब्रिटिश PM बोरिस जॉनसन भी हुए 'बुलडोज़र' के मुरीद, सोशल मीडिया पर जमकर वायरल हो रही तस्वीर 'जामा मस्जिद में जल चढ़ा तो, हज़ारों लोगों का खून बहेगा..', सपा सांसद शफीकुर्रहमान बर्क की खुली धमकी",politics
"अखिलेश यादव से नाराज़ आज़म खान से मिलने सीतापुर जेल पहुंचे शिवपाल, नया गठजोड़ बनने की अटकलें","लखनऊ: उत्तर प्रदेश की सीतापुर जेल में सजा काट रहे पूर्व मंत्री और समाजवादी पार्टी (सपा) MLA आजम खान से मिलने के लिए प्रगतिशील समाजवादी पार्टी (प्रासपा) के प्रमुख शिवपाल यादव जेल पहुंचे हैं। आजम और शिवपाल की मुलाकात में आगे की रणनीति निर्धारित होगी। क्या सपा के साथ ही रहना है या किसी और प्लान के तहत सियासत करनी है यह भी तय होगा। वहीं सियासी गलियारों में आजम और शिवपाल की मुलाकात को लेकर तरह-तरह के अटकलें शुरू हो गई हैं। एक साथ आने के कयास भी तेज हो गए हैं। अखिलेश यादव से तल्खी के बीच शिवपाल यादव शुक्रवार की सुबह सीतापुर जेल में कैद सपा नेता आजम खान से मिलने पहुंचे। शुक्रवार को सुबह 9.45 शिवपाल यादव सीतापुर जेल पहुंच गए थे। 10.50 बजे तक उनकी चर्चा होती रही। शुक्रवार को मुलाकातियों का दिन होने के कारण शिवापाल यादव ने ये दिन चुना है। वैसे एक हफ्ते पहले ही शिवपाल के आने के कयास लग रहे थे। बता दें कि समाजवादी पार्टी (सपा) में आजकल अखिलेश यादव से एक ओर आजम खान समेत कई मुस्लिम नेता खफा चल रहे हैं, तो वहीं दूसरी ओर चाचा शिवपाल सिंह यादव से भी सियासी रार छिड़ी हुई है। इस बीच बुधवार को RLD अध्‍यक्ष जयंत चौधरी ने रामपुर में आजम खान के परिवार के साथ मुलाकात की थी। इस पर गुरुवार को शिवपाल सिंह यादव ने कहा कि, 'सियासत में शिष्‍टाचार भेंट होती रहती हैं और होनी भी चाहिए। हम भी कहीं न कहीं अब काफी जल्‍दी उनसे भेंट करना चाहेंगे। वैसे तो उनका परिवार लगातार हमारे सम्‍पर्क में है और जल्द ही हम भी प्रयास करेंगे कि आजम भाई से मुलाकात करें। कारकेड में घुसी रमेश बैस की पत्नी की कार, सुरक्षा में हुई चूक से मचा बवाल ब्रिटिश PM बोरिस जॉनसन भी हुए 'बुलडोज़र' के मुरीद, सोशल मीडिया पर जमकर वायरल हो रही तस्वीर 'जामा मस्जिद में जल चढ़ा तो, हज़ारों लोगों का खून बहेगा..', सपा सांसद शफीकुर्रहमान बर्क की खुली धमकी",politics
"कुमार विश्वास, अलका लांबा के खिलाफ दर्ज FIR हो रद्द, कांग्रेस की मांग","पंजाब कांग्रेस ने पार्टी नेता अलका लांबा और जाने-माने कवि डॉ. कुमार विश्वास के खिलाफ दर्ज FIR को तत्काल रद्द करने की मांग की है. पार्टी ने उन अधिकारियों के खिलाफ भी कड़ी कार्रवाई की मांग की है, जिन्होंने कथित तौर पर मामला दर्ज करने में लापरवाही बरती. पंजाब कांग्रेस कमेटी के अध्यक्ष अमरिंदर सिंह राजा वडिंग और कांग्रेस विधायक दल के नेता प्रताप सिंह बाजवा ने पंजाब के डीजीपी को पत्र लिखकर कहा है कि यह न केवल सत्ता और अधिकार का दुरुपयोग था बल्कि सत्ता का पूर्ण दुरुपयोग भी था. पत्र में कहा गया है कि यह बताने की जरूरत नहीं है कि यह FIR किसी भी कानूनी कसौटी पर खरी नहीं उतरेगी. इसके साथ ही उन पुलिस अधिकारियों को भी दंडित किया जाना चाहिए, जिन्होंने दिल्ली के अपने राजनीतिक आकाओं को खुश करने के उद्देश्य से उनकी कार्रवाई के लिए दंडित किया जा सकता है. इन दोनों ही नेताओं ने कहा कि अलका लांबा और कुमार विश्वास पर FIR कुछ शिकायतकर्ताओं की शिकायत के आधार पर की गई है, जिनकी पहचान किसी को भी नहीं है. यह दिखाता है कि दिल्ली के मुख्यमंत्री अरविंद केजरीवाल की आलोचना करने की वजह से इन दोनों को टारगेट किया गया है. FIR रद्द नहीं हुई तो होगा प्रदर्शन FIR के कानूनी आधार और इसे दर्ज करने के पंजाब पुलिस के अधिकार क्षेत्र पर सवाल उठाते हुए दोनों ही नेताओं ने डीजीपी से कहा कि इतने वरिष्ठ और जिम्मेदार पद पर रहते हुए आप अच्छी तरह जानते हैं यह FIR उस कथित बयान पर आधारित है, जो दिल्ली के ही व्यक्ति ने वहीं के रहने वाले के खिलाफ दिया था. दोनों ही नेताओं ने कहा कि इन बयानों से कोई आपराधिक अपराध नहीं हुई है. हालांकि अगर ऐसा हुआ भी तो भी भी पंजाब पुलिस के पास FIR दर्ज करने का कोई अधिकार क्षेत्र नहीं है. पीसीसी अध्यक्ष और विपक्ष के नेता ने अलका लांबा और कुमार विश्वास के खिलाफ दर्ज FIR निरस्त करने की मांग की. साथ ही उन अधिकारियों के खिलाफ भी कार्रवाई की मांग भी की. उन्होंने लिखा कि अगर पुलिस ऐसा नहीं करती है तो कांग्रेस पार्टी सड़क पर विरोध प्रदर्शन करेगी. AAP ने किया आरोपों का खंडन पत्र में लिखा गया है कि कांग्रेस पार्टी लोकतांत्रिक और संवैधानिक सिद्धांतों में विश्वास करती है और किसी भी कीमत पर पंजाब को पुलिस राज्य में बदलने नहीं देगी और लोगों की आवाज को दबाने नहीं देगी. हम सभी कानूनी और संविधान अपनाएंगे. मतलब इस गैर कानूनी FIR को कैंसिल कराना. हम आशा करते हैं कि आप इसका कारण जानने में सक्षम होंगे और FIR को तत्काल रद्द करने का आदेश देंगे. इस बीच कांग्रेस की मांग पर प्रतिक्रिया देते हुए AAP ने आरोपों का खंडन किया और कहा कि पुलिस निडर होकर और बिना किसी दबाव के काम कर रही है. AAP के मुख्य प्रवक्ता मलविंदर सिंह कांग ने कहा कि पुलिस को अपना कर्तव्य करने दें. वैध शिकायतों के आधार पर मामले दर्ज किए गए हैं. जिन लोगों पर मामला दर्ज किया गया है, उन्हें पुलिस का सहयोग करना चाहिए.",politics
"अमित शाह का भोपाल दौरा : एमपी में फॉरेंसिक साइंस यूनिवर्सिटी ऐलान, कहा-नॉलेज, सबूत और तर्कपूर्ण पुलिसिंग जरुरी","भोपाल : केंद्रीय गृहमंत्री अमित शाह (Amit Shah) भोपाल दौरे पर हैं। कान्हासैया स्थित केंद्रीय पुलिस प्रशिक्षण अकादमी (CAPT) में 48वीं अखिल भारतीय पुलिस विज्ञान कांग्रेस के आयोजन में वे शामिल हुए। केंद्रीय गृहमंत्री ने बड़ा ऐलान करते हुए कहा कि मध्यप्रदेश की राजधानी में फॉरेंसिक साइंस यूनिवर्सिटी बनाई जाएगी। उन्होंने कहा कि अब जरुरत है नॉलेज, सबूत और तर्कपूर्ण पुलिसिंग की। पुलिस को अपराधियों से दो कदम आगे रहना है, इसके लिए टेक्नोलॉजी बहुत जरूरी है। उन्होंने कहा कि कॉन्स्टेबल और हेड कॉन्स्टेबल को भी टेक्नो फ्रेंडली होना होगा ताकि काम आसान हो सके। शाह ने कहा कि CAPT जैसी मीटिंग्स से कुछ राज्य मिलकर अपने क्षेत्र की समस्याओं पर चर्चा कर सकते हैं। इससे पहले एयरपोर्ट पर मुख्यमंत्री शिवराज सिंह चौहान (Shivraj Singh Chouhan), गृहमंत्री नरोत्तम मिश्रा (Narottam Mishra), बीजेपी प्रदेशाध्यक्ष वीडी शर्मा (VD Sharma) और सांसद प्रज्ञा सिंह ठाकुर (Pragya Singh Thakur) ने उनका स्वागत किया। शाह यहां कई सार्वजनिक कार्यक्रमों में शामिल होंगे। आदिवासियों को रिझाने का प्लान सीएम हाउस के बाद अमित शाह दोपहर ढाई बजे जंबूरी मैदान पहुंचेंगे। यहां वे तेंदूपत्ता संग्राहकों के कार्यक्रम में शामिल होंगे। इस कार्यक्रम के जरिए बीजेपी प्रदेश की दो करोड़ आबादी वाले आदिवासियों को रिझाने की कोशिश करेगी। इस कार्यक्रम में 35 लाख तेंदूपत्ता संग्राहकों के लिए कई बड़ी घोषणाएं की जाएंगी। 827 वन ग्रामों को राजस्व ग्राम में बदलने का ऐलान होगा। तेंदूपत्ता संग्राहक और टिंबर, बांस के उत्पादन पर 122 करोड़ रुपए का बोनस भी गृहमंत्री बांटेंगे। दावा किया जा रहा है कि इस कार्यक्रम में एक लाख जनजातीय शामिल होंगे। भोपाल दो किमी का रोड-शो जंबूरी मैदान के कार्यक्रम के बाद शाह पौने पांच बजे के करीब लिंक रोड नंबर दो से पार्टी ऑफिस तक का दो किलोमीटर लंबा रोड शो। उनका यह दौरान अगले साल होने वाले विधानसभा चुनाव से जोड़कर देखा जा रहा है। इसके बाद वे शाम सवा छह बजे शाह लाल परेड ग्राउंड पहुंचेंगे और यहां से स्टेट हैंगर जाएंगे। इसे भी पढ़ें- अमित शाह का भोपाल दौरा : साढ़े तीन हजार जवान संभालेंगे सुरक्षा व्यवस्था, जमीन से आसमान तक रहेगी नजर   इसे भी पढ़ें- अजब-गजब मध्य प्रदेश: सीएम शिवराज सिंह चौहन के भाषण में बिजली गुल, फिर मुख्यमंत्री ने जो कहा-वो दिलचस्प था",politics
"2024 चुनाव के लिए रणनीतिकार प्रशांत किशोर का बड़ा प्रस्ताव, 'गैर-गांधी परिवार का हो कांग्रेस अध्यक्ष'","रमन कुमार, नई दिल्ली: गांधी परिवार के साथ राजनीतिक रणनीतिकार प्रशांत किशोर की बैठकों की एक श्रृंखला ने कांग्रेस में उनके अचानक शामिल होने के बारे में अटकलों को बल दिया है। आई-पीएसी संस्थापक द्वारा की गई पावर प्वाइंट प्रस्तुतियों से पता चलता है कि उन्होंने पार्टी के लिए ""पुनर्जन्म योजना"" का सुझाव दिया, जिसमें 2024 के आम चुनावों से पहले इसके पुनरुद्धार में मदद करने के लिए एक गैर-गांधी कार्यकारी अध्यक्ष सहित परिवर्तन शामिल है। रिपोर्टों में कहा गया है कि किशोर ने कांग्रेस अध्यक्ष सोनिया गांधी और उनके बच्चों राहुल व प्रियंका गांधी के साथ अपनी एक बैठक के दौरान पावर प्वाइंट प्रेजेंटेशन में पार्टी के पुनरुद्धार के लिए पांच रणनीतिक सुझाव दिए। सुझावों में नेतृत्व के मुद्दे को ठीक करना और पार्टी के संस्थापक सिद्धांतों को पुनः प्राप्त करना शामिल है। अन्य प्रस्तावों में गठबंधन के मुद्दे को हल करना, कैडरों के माध्यम से पार्टी को जमीनी स्तर पर मजबूत करना और बेहतर मीडिया और सोशल मीडिया पहुंच बनाना शामिल है। रिपोर्टों में कहा गया है कि किशोर ने पिछले कई महीनों में कांग्रेस नेताओं के सामने लगभग 88 स्लाइड्स में कई प्रस्तुतियां दी हैं। किशोर के पार्टी में शामिल होने पर प्रतिक्रिया और राय के लिए कथित तौर पर प्रस्तुति वरिष्ठ कांग्रेस नेताओं को भेजी गई है। मिली जानकारी के अनुसार, प्रेजेंटेशन में 1984 से 2019 तक कांग्रेस के पतन के कारणों को सूचीबद्ध किया गया है, जबकि पार्टी के लिए 2024 के आम चुनाव जीतने की योजना की रूपरेखा तैयार की गई है। यह दर्शाता हुए कि पार्टी अपनी विरासत और उपलब्धियों से लाभ उठाने में विफल रही है और संरचनात्मक कमजोरी से ग्रस्त है, साथ ही लोगों के साथ जुड़ाव की कमी भी है। किशोर ने इसके पुनरुद्धार के लिए कांग्रेस के ""लोकतांत्रिकीकरण"" का प्रस्ताव दिया है। और पढ़िए - Fodder Scam: लालू यादव को झारखंड हाईकोर्ट से बड़ी राहत, मिली जमानत, क्या होगी रिहाई? किशोर ने सुझाव दिया कि उसी को प्राप्त करने के लिए कांग्रेस को एक गैर-गांधी कार्यकारी अध्यक्ष या उपाध्यक्ष की आवश्यकता है, जिसमें अध्यक्ष के रूप में सोनिया गांधी और संसदीय बोर्ड के प्रमुख के रूप में राहुल गांधी हैं। एक अन्य स्लाइड ने सुझाव दिया कि राहुल गांधी को ""सामूहिक विश्वसनीयता"" की अनुमति देने के लिए एक छाया कैबिनेट के साथ संसदीय दल का नेता बनाया जाए। कांग्रेस का कहना है कि सिफारिशें एक साल पहले की हैं, जब किशोर गांधी परिवार के साथ बातचीत कर रहे थे, लेकिन बाद में गठबंधन टूट गया। पांच प्रमुख राज्यों के विधानसभा चुनावों में हार के बाद इस साल फरवरी-मार्च में चुनावी रणनीतिकार और संकटग्रस्त पार्टी के बीच नई बातचीत शुरू हुई। किशोर पहले ही कांग्रेस अध्यक्ष सोनिया गांधी के साथ दो दौर की बातचीत कर चुके हैं, उनके कांग्रेस में शामिल होने के फैसले को जल्द ही अंतिम रूप दिए जाने की उम्मीद है। और पढ़िए - देश से जुड़ी खबरें यहाँ पढ़ें             और पढ़िए - देश से जुड़ी खबरें यहाँ पढ़ें",politics
"प्रतिभा‍ सिंह का दावा, हिमाचल प्रदेश में पूर्ण बहुमत के साथ सरकार बनाएगी कांग्रेस","शिमला, जागरण संवाददाता। Himachal Pradesh Congress, लोकसभा सदस्य प्रतिभा सिंह ने दावा किया कि प्रदेश में आगामी विधानसभा चुनाव में कांग्रेस पूर्ण बहुमत हासिल कर सरकार बनाएगी। उन्होंने कहा कि कांग्रेस अपने पूर्व में किए विकास कार्यों के आधार पर लोगों के बीच जाकर वोट मांगेगी। प्रदेश कांग्रेस मुख्यालय राजीव भवन शिमला में पत्रकारों से बातचीत में प्रतिभा सिंह ने कहा कि भाजपा जो कभी महंगाई के नाम पर ढोल पीटती थी, आज खामोश बैठी है। आज गैस सिलेंडर एक हजार रुपये से ऊपर चला गया है। तत्कालीन यूपीए सरकार के समय जब यही गैस सिलेंडर 400 रुपये के आसपास था तो भाजपा के नेता कहते थे कि उनके सत्ता में आने के बाद इसका आधा मूल्य किया जाएगा। उन्होंने कहा कि उस समय चुनाव के दौरान प्रधानमंत्री नरेन्द्र मोदी ने देश में हर साल दो करोड़ युवाओं को रोजगार देने का वादा किया था, जो दूसरे कार्यकाल में भी पूरा नही हुआ है। भाजपा देश में बढ़ती महंगाई व बेरोजगारी पर कोई बात नहीं करती। प्रतिभा सिंह ने कहा कि प्रदेश में हुए उपचुनाव में कांग्रेस की जीत का मुख्य कारण स्वर्गीय वीरभद्र सिंह के विकास कार्य ही रहे। प्रदेश में भाजपा की ऐसी कोई उपलब्धि नहीं है, जिसके लिए वह लोगों के बीच जाकर अपने लिए वोट मांग सके। इस दौरान सीपीआइएम समर्थित नगर निगम शिमला की पूर्व पार्षद कांता सुयाल 70 समर्थकों सहित कांग्रेस में शामिल हो गईं।",politics
"सीएम की अग्नि परीक्षा : चंपावत में धामी के लिए चक्रव्यूह रचेगी कांग्रेस, पढ़िए राज्य में उपचुनाव का रोचक इतिहास","विस्तार  चंपावत विधानसभा सीट से कैलाश गहतोड़ी के इस्तीफे के साथ ही सबकी निगाहें अब आगामी दिनों में होनी वाली चुनावी जंग पर लगी है। साफ है कि मुख्यमंत्री पुष्कर सिंह धामी इस सीट पर चुनाव लड़ेंगे। यह भी सच है कि राज्य में मुख्यमंत्रियों के उपचुनावों का इतिहास जीत का रहा है, लेकिन विधानसभा चुनाव में पराजय के घाव सहला रही कांग्रेस उपचुनाव की जंग पूरी शिद्दत के साथ लड़ना चाहती है। पार्टी के प्रदेश अध्यक्ष करण माहरा कहते हैं, हम चुनाव जीतने के लिए लड़ेंगे और पूरी ताकत के साथ लड़ेंगे। चंपावत का समर मुख्यमंत्री धामी के लिए ही अग्नि परीक्षा से गुजरना नहीं होगा बल्कि इस इम्तिहान से कांग्रेस के तीन क्षत्रप भी गुजरेंगे, जिनका राजनीतिक ठिकाना संयोग से कुमाऊं मंडल ही है। पार्टी के नए कप्तान करण माहरा, नेता प्रतिपक्ष यशपाल आर्य और उप नेता प्रतिपक्ष भुवन कापड़ी पर उप चुनाव में ज्यादा दबाव रहेगा। हालांकि अभी उपचुनाव का विधिवत एलान होना है और अभी यह भी तय नहीं है कि कांग्रेस किस चेहरे पर दांव लगाएगी? लेकिन राजनीतिक जानकारों का मानना है कि मुख्यमंत्री की टक्कर में कांग्रेस के पास हिमेश खर्कवाल ही मजबूत विकल्प हो सकते हैं। कांग्रेस अध्यक्ष माहरा कहते हैं, प्रत्याशी कौन होगा, इस बारे में हिमेश खर्कवाल से भी बात करेंगे और पार्टी के वरिष्ठ नेताओं से चर्चा कर चुनाव को पूरी गंभीरता से लड़ा जाएगा। बकौल करण माहरा हम चुनाव जीतने के लिए लड़ेंगे। इसमें पार्टी की पूरी ताकत जुटेगी। चंपावत के समर में तीन बार भाजपा और दो बार कांग्रेस विजयी रही है। कांग्रेस के हिमेश खर्कवाल चंपावत सीट से दो बार चुनाव जीत चुके हैं। लेकिन 2022 के विधानसभा चुनाव में खर्कवाल 5,304 वोटों से हारे। 2017 में भी उन्हें हार का मुंह देखना पड़ा था, लेकिन पिछले दो चुनाव में उनकी हार का अंतर कम हुआ है। चुनौती मुख्यमंत्री पुष्कर सिंह धामी के सामने भी होगी। उनके सामने पांच साल मुख्यमंत्री बने रहने के लिए चुनाव जीतना ही पहला और आखिरी विकल्प है। साथ ही उन पर अब तक उपचुनाव जीते मुख्यमंत्रियों के वोटों के अंतर का रिकॉर्ड तोड़ने की चुनौती का दबाव भी रहेगा। सबसे अधिक वोटों के अंतर से उपचुनाव जीतने का रिकॉर्ड मुख्यमंत्री के तौर पर विजय बहुगुणा का है। 2002 में तत्कालीन मुख्यमंत्री एनडी तिवारी ने रामनगर विस से चुनाव जीता था। उन्होंने भाजपा के राम सिंह को 9693 वोटों के अंतर से हराया था। 2007 में भाजपा की सरकार बनीं तो जनरल बीसी खंडूड़ी ने धुमाकोट से उपचुनाव लड़ा। खंडूड़ी के कांग्रेस के सुरेंद्र सिंह नेगी को 14171 मतों के अंतर से हराया। 2012 में कांग्रेस सरकार के तत्कालीन मुख्यमंत्री विजय बहुगुणा सिंतारगंज विस सीट से उपचुनाव लड़े। भाजपा ने उनके खिलाफ प्रकाश पंत को मैदान में उतारा। बहुगुणा ने यह चुनाव 40154 वोटों के अंतर से जीता। 2014 में तत्कालीन मुख्यमंत्री हरीश रावत ने धारचूला से उपचुनाव लड़ा। भाजपा ने उनकी टक्कर भानु दत्त को मैदान में उतारा। रावत 20600 वोटों के अंतर से चुनाव जीते।",politics
"UP Election 2022: भाजपा सांसदों ने किया भितरघात, अपनी ही पार्टी को हराने में 125 नेताओं के नाम आए सामने","उत्तर प्रदेश विधानसभा चुनाव के बाद भाजपा गोरखपुर क्षेत्र के दो सांसदों सहित 125 नेताओं पर भितरघात के आरोप लगे हैं। इनमें क्षेत्रीय पदाधिकारी भी शामिल हैं। इसकी शिकायत पार्टी की प्रदेश व क्षेत्रीय इकाई से की गई है।  अब सांसदों की भूमिका की जांच कराई जा रही है। अगर भितरघात के आरोप सही मिले तो सांसदों की मुश्किल बढ़नी तय है। बताया जा रहा है कि इन सांसदों का लोकसभा टिकट काटा जा सकता है। लोकसभा चुनाव 2024 में होने हैं। विधानसभा चुनाव में जिन सीटों पर हार हुई है, भाजपा उसकी समीक्षा कर रही है। हारे प्रत्याशी भी रिपोर्ट दे रहे हैं। अब तक जो रिपोर्ट आई है, उसके मुताबिक, भितरघात ने बड़ा नुकसान पहुंचाया है। 125 ऐसे नेताओं के नाम सामने आए हैं, जो पार्टी प्रत्याशियों को हराने में आगे रहे हैं। बस्ती और सिद्धार्थनगर के हारे प्रत्याशियों ने कुछ बड़े नेताओं पर चुनाव हरवाने के आरोप लगाए हैं। बस्ती में विधानसभा की पांच सीटें हैं। इनमें से चार सीटें भाजपा हार गई थी। इसी तरह सिद्धार्थनगर की पांच में से दो विधानसभा सीटों पर हार का सामना करना पड़ा था। आजमगढ़ की गोपालपुर विधानसभा सीट से चुनाव लड़ने वाले सत्येंद्र राय ने भाजपा के क्षेत्रीय पदाधिकारी पर चुनाव हरवाने के आरोप मढ़े हैं। इसकी लिखित शिकायत भी की है। आरोप हैं कि क्षेत्रीय पदाधिकारी सहित कुछ नेताओं ने पार्टी प्रत्याशी का खुलकर विरोध किया। मऊ की मधुवन सीट से चुनाव लड़े प्रत्याशी ने किसान मोर्चा के पूर्व पदाधिकारी पर भितरघात के आरोप लगाए हैं। पांच सीटें कम अंतर से हारी है भाजपा गोरखपुर क्षेत्र में विधानसभा की पांच सीटें ऐसी हैं, जहां भाजपा कम अंतर से चुनाव हारी है। सिद्धार्थनगर की इटवा और डुमरियागंज विधानसभा सीट के जीत-हार का अंतर ज्यादा नहीं रहा है। इसी तरह बस्ती सदर, महराजगंज की फरेंदा और बलिया की बेल्थरा विधानसभा सीट पर भी हार का अंतर कम है। पार्टी नेतृत्व के मुताबिक, इन सीटों पर 700-1700 मतों के अंतर से हार हुई है। पिछली बार 46, इस बार 37 सीटों पर जीत भाजपा व उसके सहयोगी दलों ने 2017 के विधानसभा चुनाव में 62 में से 46 सीटें जीती थीं। अकेले भाजपा 44 सीटें जीतने में सफल रही थी, लेकिन 2022 के विधानसभा चुनाव में ऐसा नहीं हुआ। भाजपा व उसके सहयोगी दलों को 62 में से 37 सीटों पर जीत मिली है।  भाजपा क्षेत्रीय प्रभारी अनूप गुप्ता ने कहा कि जिन सीटों पर हार हुई है, उसकी समीक्षा कराई जा रही है। हारे प्रत्याशी भी रिपोर्ट बनाकर दे रहे हैं। पूरा मामला पार्टी की क्षेत्रीय, प्रदेश व राष्ट्रीय इकाई के संज्ञान में है। जो रिपोर्ट आई है, उसकी अलग से छानबीन कराई जा रही है। जल्द ही उचित फैसला लिया जाएगा।",politics
"अब 5 से 12 साल के बच्चों को भी लगेगा टीका, कोर्बेवैक्स वैक्सीन को मिली मंजूरी","नई दिल्ली/टीम डिजिटल। भारत के केंद्रीय औषधि प्राधिकरण की एक विशेषज्ञ समिति ने पांच से 11 वर्ष के आयु के बच्चों के वास्ते बायोलॉजिकल-ई के कोविड-19 निरोधक टीके कोर्बेवैक्स के लिए आपातकालीन इस्तेमाल की मंजूरी देने की सिफारिश की है। यह जानकारी आधिकारिक सूत्रों ने वीरवार को दी। सीडीएससीओ की कोविड-19 पर विषय विशेषज्ञ समिति ने हालांकि, दो से 11 वर्ष के आयु के बच्चों के बीच कोवैक्सीन के उपयोग के लिए भारत बायोटेक से आपातकालीन उपयोग प्राधिकरण (ईयूए) आवेदन की समीक्षा के लिए अधिक आंकड़ा मांगा है। भारत के औषधि महानियंत्रक (डीसीजीआई) ने पिछले साल 28 दिसम्बर को वयस्कों में आपातकालीन स्थितियों में प्रतिबंधित उपयोग के लिए कोवोवैक्स को मंजूरी दी थी और इस साल 9 मार्च को कुछ शर्तों के अधीन 12 से 17 वर्ष के आयु वर्ग के लोगों के लिए उपयोग की मंजूरी दी थी। बायोलॉजिकल-ई के कॉर्बेवैक्स का उपयोग 12 से 14 वर्ष आयु के बच्चों को कोविड-19 के खिलाफ टीका लगाने के लिए किया जा रहा है। 24 दिसम्बर, 2021 को 12 से 18 वर्ष आयु वर्ग के लिए डीसीजीआई द्वारा कोवैक्सीन को आपातकालीन उपयोग सूची (ईयूएल) प्रदान की गई है। एक सूत्र ने कहा, 'बायोलॉजिकल-ई के ईयूए आवेदन पर विचार-विमर्श करने वाली सीडीएससीओ की कोविड-19 संबंधी विषय विशेषज्ञ समिति ने पांच से 11 वर्ष के आयु वर्ग में कॉर्बेवैक्स के उपयोग के लिए आपातकालीन उपयोग अनुमति देने की सिफारिश की है।' देश में 16 मार्च को 12-14 वर्ष की आयु के बच्चों का टीकाकरण शुरू किया गया।",politics
Bihar Politics: पटना में RJD के खिलाफ किसने लगाए ये पोस्टर? लालू यादव को बताया महाराज तो राबड़ी देवी को राजमाता,"आरजेडी प्रवक्ता मृत्युंजय तिवारी ने कहा कि बोचहां में बंपर जीत मिलने के बाद अब विरोधी पोस्टर लगा रहे हैं. पोस्टर लगाने से कोई फायदा नहीं है. एनडीए का पहिया पंचर हो गया है.  पटनाः राजधानी पटना की सड़कों पर आरजेडी (RJD) के खिलाफ कई पोस्टर लगाए गए हैं. हालांकि इस पोस्टर को किसने लगवाया है इसके बारे में नहीं बताया गया है. एक तरफ आज आरजेडी की तरफ से इफ्तार पार्टी का आयोजन हो रहा है तो दूसरी ओर पोस्टर वार शुरू हो गया है. पोस्टर पर जिस तरह की बातें लिखी गई हैं उससे यह तो साफ है कि लालू परिवार और आरजेडी के विरोधियों ने इसे पटना में कई जगहों पर लगाया है. दरअसल, इफ्तार पार्टी के लिए पूर्व मुख्यमंत्री राबड़ी देवी, नेता प्रतिपक्ष तेजस्वी यादव और तेज प्रताप यादव की तरफ से आमंत्रण भेजा गया है. राबड़ी देवी के 10 सर्कुलर आवास पर आज होने वाले इस आयोजन के पहले पोस्टर के जरिए सियासत गरमा गई है. इसमें पोस्टर के जरिए तेजस्वी यादव की तरफ से किए जा रहे ए टू जेड वाले समीकरण की हवा निकालने की कोशिश की गई है. Bihar News: शिक्षक नियोजन से जुड़ी बड़ी खबर, छठे चरण में शामिल होंगे STET पास उम्मीदवार, यहां देखें पूरी जानकारी पोस्टर में लालू प्रसाद यादव को महाराज, राबड़ी देवी को राजमाता, तेजस्वी और तेज प्रताप को राजकुमार और मीसा भारती को राजपुत्री बताया गया है. पोस्टर पर ए टू जेड फैमिली पार्टी का कैप्शन दिया गया है. साथ ही इस पोस्टर में आरजेडी के कई वरिष्ठ नेताओं को भी जगह दी गई है. पोस्टर पर कई बातें लिखी गई हैं. ""इनका उसूल है, जब तक काम है तब तक नाम है, बाकी दूर से ही सलाम है."" दूसरी लाइन है, ""इन परिवारों के खेल पुराने हैं, कुर्सी पाने में पहले अपने बाकी सब बेगाने हैं."" पोस्टर को लेकर आरजेडी ने क्या कहा ? आरजेडी प्रवक्ता मृत्युंजय तिवारी ने कहा कि बोचहां में बंपर जीत मिलने के बाद अब विरोधी पोस्टर लगा रहे हैं. तेजस्वी यादव के तूफान में पोस्टर वार से क्या फायदा? पहले अपनी पार्टी और अपनी सरकार बचाएं. पोस्टर लगाने से कोई फायदा नहीं है. बोचहां चुनाव में भी इसी तरह का कैसेट एनडीए के लोग बजा रहे थे. एनडीए का पहिया पंचर हो गया है. Gopalganj News: बिना जुर्म के 28 साल जेल में रहा शख्स, अब कोर्ट से निर्दोष साबित हुआ, फैसला सुनते ही रो पड़ा बीरबल",politics
Gujarat Election 2022: कांग्रेस महासचिव तारिक अनवर ने प्रशांत किशोर को बताया प्रमाणित ब्रांड,"Gujarat Election: कांग्रेस महासचिव तारिक अनवर ने प्रशांत किशोर को एक प्रमाणित ब्रांड बताया है औक कहा कि किशोर ने 2014 से उन्होंने जिस भी पार्टी के लिए काम किया है, वह पार्टी सफल रही है Gujarat Election 2022: गुजरात विधानसभा चुनाव के मद्देनजर कांग्रेस में चुनावी रणनीतिकार प्रशांत किशोर की भूमिका लगातार बढ़ रही है. कांग्रेस महासचिव तारिक अनवर ने प्रशांत किशोर को एक प्रमाणित ब्रांड बताते हुए गुरुवार को कहा कि चुनावी रणनीतिकार बिना किसी पूर्व शर्त के पार्टी में शामिल होने के इच्छुक हैं और उनके शामिल होने से निश्चित रूप से पार्टी को मदद मिलेगी. 'प्रशांत किशोर एक ब्रांड है' अनवर ने कहा कि कांग्रेस अध्यक्ष सोनिया गांधी वरिष्ठ नेताओं को विश्वास में लेना चाहती हैं और इस बारे में उनकी राय लेना चाहती हैं कि किशोर का पार्टी में प्रवेश फायदेमंद होगा या नहीं. उन्होंने अध्यक्ष के रूप में राहुल गांधी का समर्थन करते हुए कहा कि पार्टी कार्यकर्ताओं और नेताओं ने भी यही कामना की लेकिन अंततः पार्टी आगामी चुनावों में फैसला करेगी. Rajkot News: परिवार की मर्जी के खिलाफ शादी करने वाले युवा जोड़े की भरे बाजार में बेरहमी से हत्या उन्होंने आगे कहा कि प्रशांत किशोर एक ब्रांड है और उन्होंने साबित कर दिया है कि 2014 से उन्होंने जिस भी पार्टी के लिए काम किया है, वह पार्टी सफल रही है. अनवर ने कहा कि तृणमूल कांग्रेस, आप और DMK समेत विभिन्न पार्टियों की चुनावी रणनीति बनाने वाले किशोर कांग्रेस में आकर उसकी मदद करना चाहते हैं. 'कांग्रेस एक राष्ट्रीय पार्टी है जो बीजेपी का मुकाबला कर सकती है' यह अच्छी बात है कि वह बिना किसी शर्त या मजबूरी के शामिल होना चाहते हैं, उन्हें लगता है कि कांग्रेस एक राष्ट्रीय पार्टी है जो बीजेपी का मुकाबला कर सकती है. उन्होंने यह महसूस किया है और वे एक अच्छे विश्लेषक हैं. यदि कांग्रेस उन्हें शामिल करती है तो निश्चित रूप से उनके शामिल होने से पार्टी को मदद मिलेगी. गौरतलब है कि राहुल गांधी की मौजूदगी में भी 10 जनपथ पर हुई बड़े नेताओं के साथ पहली ही बैठक में प्रशांत किशोर ने अपने प्रजेंटेशन में उन राज्यों में दूसरे छेत्रीय दलों से गठबंधन की पैरवी भी की थी जहां जहां कांग्रेस कमजोर है. Mauritius PM in Gujarat: मॉरीशस के PM प्रविंद जुगनाथ ने भारत को दुनिया की फार्मेसी बताया",politics
पशुपति पारस के हमले वाले आरोप पर चिराग की दो टूक- दोषी पाया जाऊं तो सजा दें,"बिहार का सियासी पारा इन दिनों गरम है. बोचहां उपचुनाव के बाद आरोप-प्रत्यारोप का दौर जारी है. इधर, रामविलास पासवान के पुत्र चिराग पासवान अलग राग अलापने में जुटे हैं. चिराग पासवान ने मुख्यमंत्री नीतीश कुमार को पत्र लिखकर अपने चाचा पशुपति पारस पर हुए हमले की जांच की मांग की है.  पशुपति पारस पर मोकामा में हुए हमले के बाद पारस की ओर से चिराग पासवान पर आरोप लगाया गया था. उसके बाद चिराग पासवान ने मुख्यमंत्री नीतीश कुमार को पत्र लिखकर पूरे मामले की जांच की मांग की है. चिराग ने नीतीश कुमार से दूध का दूध और पानी का पानी करने की मांग की है. चिराग ने कहा है कि अगर वे दोषी पाए जाते हैं, तो उन्हें भी सजा मिलनी चाहिए. चिराग पासवान यहीं नहीं रुके, उन्होंने सीएम नीतीश पर करारा प्रहार करते हुए कहा कि नीतीश कुमार सहूलियत की सियासत करते हैं. चिराग ने कहा कि यूपी चुनाव के समय विशेष राज्य के दर्जे और जातीय जनगणना कि मांग उठी थी, चुनाव के बाद मुद्दे गायब हो गए हैं. तेजस्वी की इफ्तार पार्टी में पहुंचे चिराग ने कहा कि उनके पिता रामविलास भी लालू प्रसाद की इफ्तार पार्टी में शरीक होते थे. ऐसे में तेजस्वी की इफ्तार में शामिल होने पर इसके राजनीतिक मायने ना निकाले जाएं. ये धर्म विशेष का मामला है. वैसे बीजेपी के शाहनुबाज हुसैन ने भी इफ्तार में नीतीश की मौजूदगी पर कुछ ऐसी ही प्रतिक्रिया दी. उन्होंने जोर देकर कहा कि जब सुशील कुमार मोदी इफ्तार रखा करते थे, उसमें भी नीतीश कुमार जाते थे. अब जब आरजेडी ने इफ्तार रखी है, तो वे आए हैं. इसके राजनीतिक मायने नहीं निकाले जाने चाहिए.",politics
"कमलनाथ की जनसभा से पहले कांग्रेस में टूट जारी, रतलाम में एक और नेता ने दिया इस्तीफा!","चंद्रशेखर सोलंकी/रतलामः मध्य प्रदेश में आज सियासी पारा गरम है. जहां एक तरफ केंद्रीय गृहमंत्री अमित शाह आज भोपाल के जंबूरी मैदान में आयोजित मेगा इवेंट में शिरकत कर रहे हैं, वहीं कांग्रेस प्रदेश अध्यक्ष कमलनाथ रतलाम में जनाक्रोश रैली को संबोधित करने जा रहे हैं. हालांकि कमलनाथ की रैली से पहले ही कांग्रेस की अंतर्कलह थमने का नाम नहीं ले रही है और अब तक 3 दिन में 3 नेता पार्टी से इस्तीफा दे चुके हैं. इस्तीफों का दौर जारी कांग्रेस प्रदेश अध्यक्ष कमलनाथ आज रतलाम से भाजपा के खिलाफ जनआक्रोश रैली की शुरुआत करने जा रहे हैं. जनआक्रोश रैली की पहली जनसभा रतलाम में होनी है जिसके लिए कमलनाथ आज रतलाम के दौरे पर रहेंगे. हालांकि उनके दौरे से पहले कांग्रेस की अंतर्कलह एक बार फिर खुलकर सामने आ गई है. हालात ये हैं कि बीते 3 दिनों में 3 नेता कांग्रेस की प्राथमिक सदस्यता से इस्तीफा दे चुके हैं. इनमें से एक नेता को समझा-बुझाकर इस्तीफा वापस करा दिया गया है लेकिन अब एक महिला नेता ने भी पार्टी से इस्तीफा दे दिया है. बता दें कि कमलनाथ की रैली और जनसभा की तैयारी शुरू होते ही कांग्रेस नेता अदिति दवेसर जो कि संभाग स्तरीय पदाधिकारी थी, कांग्रेस ने रतलाम से उन्हें विधानसभा चुनाव में प्रत्याशी भी बनाया था. इसके बावजूद अदिति दवेसर ने पार्टी की प्राथमिक सदस्यता से इस्तीफा दे दिया. अदिति दवेसर के इस्तीफे के बाद कांग्रेस की ओबीसी विंग के प्रदेश सचिव हेमंत अजमेरा ने भी इस्तीफा दे दिया. हालांकि पार्टी नेताओं ने समझा-बुझाकर किसी तरह उनका इस्तीफा वापस कराया.",politics
"Punjab: पंजाब कांग्रेस के मुखिया ने संभाली कुर्सी, 'मिठाई पर सियासत' के साथ हुई पहले दिन की शुरुआत","पंजाब कांग्रेस के नए मुखिया अमरिंदर सिंह राजा वडिंग ने शुक्रवार को अपना कामकाज संभाल लिया. जब उन्होंने कामकाज संभाला तो उस वक्त उनके साथ कार्यकारी अध्यक्ष भारत भूषण आशू, पंजाब मामलों के प्रभारी हरीश चौधरी, कांग्रेस विधायक दल के नेता प्रताप सिंह बाजवा और पूर्व मुख्यमंत्री चरणजीत सिंह चन्नी आदि मौजूद थे.  अमरिंदर सिंह कागज पर हस्ताक्षर कर रहे थे तभी भारत भूषण आशू ने मिठाई उठाकर उनको खिलाना चाहा लेकिन हरीश चौधरी ने उनके हाथ से मिठाई छीनकर प्लेट में डाल दी और प्लेट उठाकर प्रताप सिंह बाजवा को दे दी. प्रताप सिंह ने अध्यक्ष को मिठाई खिलाई इसके बाद पूर्व मुख्यमंत्री चरणजीत चन्नी ने मुंह मीठा करवाया लेकिन भारत भूषण मन मारकर कर रह गए. नए मुखिया पार्टी को दिए तीन मूल मंत्र प्रदेश कांग्रेस कमेटी के अध्यक्ष ने अमरिंदर सिंह राजा वडिंग ने काम संभालने के बाद पार्टी की मजबूती के लिए तीन मूल मंत्र - डिसिप्लिन, डेडिकेशन और डायलॉग सुझाए हैं. इस मौके पर उन्होंने कहा कि वह टीम के रूप में कार्य करेंगे. उन्होंने कहा कि पार्टी में व्यक्ति विशेष का कोई खास एजेंडा चलेगा. पंजाब पीसीसी के सबसे युवा अध्यक्ष ने मीडिया से कहा कि पार्टी की सफलता के लिए अनुशासन सबसे ज्यादा जरूरी है. कांग्रेस पार्टी अपने नेताओं और कार्यकर्ताओं को कार्य करने के लिए पूरी आजादी देती है, लेकिन इसी के साथ सभी की यह जिम्मेदारी बनती है कि अनुशासन भंग न हो और पार्टी के हितों को नुकसान ना पहुंचे. राजनीतिक बदलाखोरी पर उतर आई आप सरकार प्रदेश कांग्रेस अध्यक्ष आम आदमी पार्टी सरकार पर भी बरसे. उन्होंने कहा कि पहले महीने में ही पार्टी की सरकार ने गर्व करने लायक काम करने के उलट शर्मनाक काम किया है. सरकार व्यक्तिगत दुश्मनी निकालने के लिए पुलिस का दुरुपयोग कर रही है. उन्होंने कहा कि जिस तरह से पंजाब सरकार राजनीतिक बदलाखोरी पर उतर आई है, दिल्ली से आदेश प्राप्त कर रही है, इससे लोगों का मोह भंग शुरू हो गया है. उन्होंने कहा कि कांग्रेस नेता अलका लांबा और कवि डॉ. कुमार विश्वास पर सिर्फ इसलिए केस दर्ज कर लिया गया क्योंकि वे उनके राजनीतिक विरोधी हैं. उन्होंने असम में भाजपा सरकार द्वारा गुजरात से कांग्रेसी विधायक जिग्नेश मेवाणी को गिरफ्तार किए जाने की निंदा की. हरियाणा को पानी देने का दबाव बना सकती है आप मुख्यमंत्री भगवंत मान की सतलुज यमुना लिंक (SYL) के मुद्दे पर चुप्पी पर अमरिंदर ने कहा कि पंजाब में जीत दर्ज करने के बाद आम आदमी पार्टी को अब पंजाबियों और उनके हितों की चिंता नहीं है. उन्होंने चेतावनी देते हुए कहा कि अब हरियाणा के मतदाताओं को ललचाने के लिए आम आदमी पार्टी पंजाब सरकार पर हरियाणा को पानी देने के लिए दबाव डाल सकती है, जो कांग्रेस पार्टी कभी नहीं होने देगी. चुनाव में हार के लिए सभी जिम्मेदार: अमरिंदर पंजाब पीसीसी के अध्यक्ष अमरिंदर सिंह राजा वडिंग से पार्टी की हार को लेकर सवाल किया तो उन्होंने कहा कि हार के लिए किसी विशेष नेता को जिम्मेदार नहीं ठहराया जा सकता, क्योंकि यह सब की साझा जिम्मेदारी थी. उन्होंने कहा कि हम आगे बढ़ चुके हैं, भविष्य की ओर देख रहे हैं. भरोसा करते हैं कि मिलकर सभी चुनौतियों को पार कर पाएंगे.",politics
"अमित शाह MP Tour Live: कॉन्स्टेबल तक को देने होंगे टेक्नोलॉजी के संस्कार, तब ही नए अपराधों से लड़ सकेंगे","केंद्रीय गृह मंत्री अमित शाह ने भोपाल में कहा कि पुलिस अपराधी से दो कदम आगे रहे, यह बेहद जरूरी है। इसके लिए पुलिस को भी आधुनिक बनना पड़ेगा। जब तक कॉन्स्टेबल, हेड कॉन्स्टेबल तक टेक्नोलॉजी के संस्कार नहीं जाते, हम नए प्रकार के अपराधों के खिलाफ नहीं लड़ सकते।  केंद्रीय गृह मंत्री अमित शाह ने केंद्रीय पुलिस प्रशिक्षण अकादमी, भोपाल में '48वीं अखिल भारतीय पुलिस विज्ञान कांग्रेस' का उद्घाटन किया। इस अवसर पर उन्होंने कोरोना के दौरान देशभर में 4 लाख से अधिक पुलिसकर्मियों के संक्रमित होने और 2,700 से अधिक की मौत होने की जानकारी दी और उनके प्रति श्रद्धांजलि व्यक्त की। शाह ने कहा कि प्रधानमंत्री नरेंद्र मोदी ने पुलिस टेक्नोलॉजी मिशन की घोषणा की है। इसके लिए कच्चा खाका बना लिया है। इसके माध्यम से ढेर सारी चीजें, एक समान रूप से पूरे देश की पुलिस, हर थाने को तैयार किया जा सकेगा। देशभर में एक ही प्रकार के वायरलेस, एक ही प्रकार के सीसीटीवी लगेंगे। एक्सचेंज ऑफ इंफॉर्मेशन की सारी चीजें होंगी। एक्सचेंज ऑफ डेटा का अधिकार भी देश की हर पुलिस को होगा। इस प्रकार की व्यवस्था टेक्नोलॉजी मिशन के माध्यम से करना चाहते हैं। इससे देश का बहुत बड़ा फायदा होगा। आंतरिक सुरक्षा को मजबूत करना है तो पुलिस को मॉर्डनाइज करना पड़ेगा।  भोपाल में नेशनल फोरेंसिक साइंस यूनिवर्सिटी बनेगी केंद्रीय गृह मंत्री ने यह भी कहा कि भोपाल में नेशनल फोरेंसिक साइंस यूनिवर्सिटी बनाई जाएगी। अब अंग्रेजों की डंडा मार पुलिस नहीं चलेगी, पुलिस को ज्ञान होना आवश्यक है। इससे ही सबूत और तर्कपूर्ण पुलिसिंग जरूरी है। देशभर की पुलिस के पास करोड़ों में फिंगर प्रिंट का डेटा है। नफीस के माध्यम से जैसे ही अपराधी के फिंगर प्रिंट को कम्प्यूटर में डालेंगे वह डेढ़ मिनट के अंदर आपको नाम दे देगा। ये सिस्टम तभी ऑपरेट हो सकता है, जब आपके के थाने के अंदर की ट्रेनिंग का ये हिस्सा हो। पुलिस की उपस्थिति ही लॉ एंड ऑर्डर को अच्छा रख सकती है। बीट की पेट्रोलिंग, चाहे दस ही लोग निकलें, लेकिन बहुत महत्वपूर्ण संतोष लोगों के बीच खड़ा कर देती है। इससे पहले मुख्यमंत्री शिवराज सिंह चौहान ने कहा कि इस मंथन से जरूर अमृत निकलेगा, मध्यप्रदेश पुलिस ने एक नहीं अनेक उपलब्धियां हासिल की हैं। पिछले दिनों मप्र पुलिस ने तय किया माफिया के खिलाफ कार्रवाई की जाए, जिनमें सफेदपोश भी होते हैं। 2 साल में 21 हजार एकड़ जमीन मुक्त कराई, जिसकी कीमत 12 हजार करोड़ रुपये है।   मुख्यमंत्री ने कहा कि डायल 100, ऊर्जा महिला डेस्क की स्थापना हमारी प्रमुख उपलब्धियां हैं। हमने ई-एफआईआर शुरू की है। मुझे पूरा विश्वास है प्रधानमंत्री जी ने जिस स्मार्ट पुलिसिंग की बात की है उसके लिए ये कॉन्फ्रेंस बहुत महत्वपूर्ण साबित होगी। इससे पहले मध्य प्रदेश के मुख्यमंत्री शिवराज सिंह चौहान ने केंद्रीय गृह मंत्री अमित शाह का भोपाल एयरपोर्ट पर स्वागत किया। उनके कैबिनेट के सहयोगियों ने भी केंद्रीय मंत्री का स्वागत किया। शाह के मुख्य रूप से भोपाल में दो कार्यक्रम है। एयरपोर्ट से शाह सीधे सीएपीटी जाएंगे, जहां अखिल भारतीय पुलिस विज्ञान कांग्रेस का उद्घाटन करेंगे। इसके बाद दोपहर को जंबूरी मैदान पर वन समितियों के सम्मेलन को संबोधित करेंगे।    भोपाल एयरपोर्ट पर शिवराज सिंह चौहान ने अपने सहयोगियों से भी अमित शाह का परिचय कराया। इस दौरान संस्कृति मंत्री उषा ठाकुर ने अमित शाह को भगवत गीता देकर स्वागत किया। अमित शाह का मुख्य कार्यक्रम जंबूरी मैदान पर होगा, जहां वे वन समितियों के सम्मेलन को संबोधित करेंगे। इस कार्यक्रम के लिए जम्बूरी मैदान पर एक लाख लोगों के बैठने की व्यवस्था की गई है।",politics
"आजमगढ़ से लोकसभा चुनाव लड़ेंगे भोजपुरी सुपरस्टार निरहुआ, BJP ने दिया टिकट","आजमगढ़: लोकसभा उपचुनाव को लेकर एक बड़ी खबर सामने आ रही है. बताया जा रहा है कि भोजपुरी सुपरस्टार दिनेश लाल यादव उर्फ निरहुआ को बीजेपी ने आजमगढ़ से टिकट दिया है. यानी अब आजमगढ़ से एक्टर निरहुआ लोकसभा प्रत्याशी बन गए हैं. गौरतलब है कि लोकसभा चुनाव के मद्देनजर आजमगढ़ में मौसम गर्म है. इसी बीच बीजेपी के पूर्व लोकसभा प्रत्याशी और भोजपुरी स्टार निरहुआ ने अपनी सक्रियता बढ़ा दी थी. माना जा रहा था कि बीजेपी उन्हें फिर टिकट देने वाली है. हुआ भी ऐसा ही. ""विशेषज्ञों के अनुसार ओमीक्रॉन का नया स्‍वरूप ज्‍यादा संक्रामक नहीं, जान का खतरा नहीं"" अखिलेश पर किया करारा वार मालूम हो, विधानसभा चुनाव में अखिलेश यादव को जीत मिलने के बाद उन्होंने आजमगढ़ के सांसद पद से इस्तीफा दे दिया था. तबसे यह सीट खाली है. वहीं, बीते गुरुवार आजमगढ़ पहुंचे दिनेश लाल यादव ने सपाध्यक्ष पर जमकर वार किया. निरहुआ ने कहा था कि साल 2019 के अखिलेश कहते थे कि आजमगढ़ और इटावा ही उनका घर है, लेकिन अपने स्वार्थ के लिए वह आजमगढ़ तक को छोड़ सकते हैं. ऐसा ही हुआ. अखिलेश ने लालच में आकर आजमगढ़ को छोड़ दिया. ""आजमगढ़ के लिए अखिलेश ने कुछ नहीं किया"" वहीं, भोजपुरी सुपरस्टार दिनेश लाल ने कहा कि अखिलेश वैसे भी सांसद पद पर होने के बावजूद आजमगढ़ में कुछ नहीं कर पाए. इसलिए उनके जाने से भी किसी को खास फर्क नहीं पड़ा.",politics
आज दिल्ली के राष्ट्रपति भवन में बोरिस जॉनसन का होगा भव्य स्वागत समारोह,"नई दिल्लीः ब्रिटेन के प्रधानमंत्री बोरिस जॉनसन की भारत यात्रा का आज दूसरा दिन है. ब्रिटेन के पीएम आज भारत के प्रधानमंत्री नरेंद्र मोदी से मुलाकात करेंगे, अहमदाबाद के कई कार्यक्रमों में हिस्सा लेने के बाद जॉनसन गुरूवार देर शाम को दिल्ली पहुंचे. आज उनका पीएम मोदी से मिलने का कार्यक्रम है साथ ही दावा किया जा रहा है दोनों नेताओं के बीच यूक्रेन रूस जंग से लेकर व्यापारिक समझौते के साथ कई दूसरे मुद्दों पर चर्चा हो सकती. जॉनसन का ये दौरान भारत और ब्रिटेन के रिश्तों को जहां मजबूती देगा वहीं एक नए युग की शुरुआत भी करेगा. ब्रिटेन के उच्चायोग ने बताया कि ब्रिटेन और भारतीय कारोबार सॉफ्टवेयर इंजीनियरिंग से लेकर स्वास्थ्य क्षेत्र तक 1 अरब पाउंड के नए निवेश और निर्यात समझौत करेंगे, पीएम मोदी और पीएम जॉनसन खुद इस ट्रेड डील की घोषणा. आज के दिन की शुरुआत राष्ट्रपति भवन में स्वागत से होगी. बोरिस जॉनसन महात्मा गांधी को श्रद्धांजलि देने राजघाट भी जाएंगे. साथ ही वो भारत के विदेश मंत्री एस जयशंकर से भी मुलाकात करेंगे. आपको बता दें इन तमाम कार्यक्रम के बाद रात साढ़े 10 बजे बोरिस जॉनसल दिल्ली से लंदन के लिए रवाना हो जाएंगे. इससे पहले गुरुवार को गुजरात दौरे के दौरान ब्रिटिश पीएम ने कहा था कि भारत और रूस के बीच ऐतिहासिक रूप से बहुत अलग रिश्ते हैं. हम दोनों लोकतंत्र हैं और एक साथ रहना चाहते हैं. इस क्षेत्र की वैश्विक अर्थव्यवस्था के विकास को देखते हुए ऐसा करना उचित है. भारत और ब्रिटेन दोनों दुनिया भर में निरंकुशता के बारे में चिंता साझा करते हैं. हम साल के अंत तक भारत के साथ एक और मुक्त व्यापार समझौता करने की उम्मीद कर रहे हैं. हमारे पास अपनी सुरक्षा और रक्षा के मसले पर साझेदारी को मजबूत करने का भी मौका है.",politics
"हिमाचल में 35 रुपये बढ़े सीमेंट के दाम, AAP बोली-घर का सपना तोड़ रही BJP सरकार","शिमला. हिमाचल प्रदेश में हाल ही में एक ही झटके में सीमेंट के दामों में 30 से 35 रुपये प्रति बैग इजाफा हुआ है. इस पर अब सियासत होने लगी है. हिमाचल प्रदेश में भाजपा सरकार पर आम आदमी पार्टी लगातार हमलावर है. इस बार पार्टी ने सीमेंट के दामों को लेकर प्रदेश की जयराम सरकार को घेरा है. पार्टी के प्रदेश प्रवक्ता पंकज पंडित ने इसके लिए सरकार की मिली भगत को जिम्मेदार ठहराया है. उन्होंने आरोप लगाते हुए कहा कि भाजपा सरकार और उद्योगपतियों के बीच चल रहे नेक्सेस के चलते आज आम आदमी की कमर टूट गई है, जिससे हिमाचल में आम आदमी का घर बनाने का सपना महंगा ही गया है. उन्होंने कहा कि सरकार की मनमर्जी से प्रदेश की जनता को लूटने का काम हो रहा है. उन्होंने कहा कि प्रदेश की जनता पहले ही महंगाई से बहुत परेशान है. वह अब और ज्यादा परेशान है, क्योंकि प्रदेश की भाजपा सरकार ने आम लोगों को लूटने का काम किया है. उन्होंने कहा कि चंद दिनों पहले जयराम सरकार ने सीमेंट कम्पनियों को दाम न बढ़ाने को कहा था. लेकिन दो दिन पहले ही सीमेंट कम्पनियों ने 15 से 30 रुपए सीमेंट के दाम बढ़ाए हैं, जो दूसरे राज्यों से भी ज्यादा है. उन्होंने सरकार से पूछा कि सीमेंट के उद्योग हिमाचल में हैं और यहीं पर ही सीमेंट बनाया जाता है और ट्रांसपोर्ट भी यहीं किया जाता है तो फिर सरकार बिना वजह सीमेंट के दाम बढ़ा रही है. उन्होंने कहा, बीजेपी सरकार कोरोड़ों की दलाली कर रही है, क्योंकि उनको पता है उनकी सियासी जमीन खिसकने वाली है. उनकी सरकार अब दोबारा नहीं आएगी, इसलिए वो अब उद्योगपतियों से दलाली कर रही है और सरकार को डर सता रहा है कि वह चुनाव हारने वाली है ऐसे में चुनाव जीतने के लिए चंदा इक्कठा करना है. आम आदमी के जेब पर डाका आप प्रवक्ता ने कहा कि चुनाव से पहले सीमेंट के दाम बढ़ाकर आम जनता की जेब पर सीधा डाका डालने का प्रयास कर रही है. यह ज्यादा दिन नहीं चलने वाला है चंद दिनों की मेहमान सरकार को प्रदेश की जनता जबाब देगी. पंकज पंडित ने कहा कि एक तरफ राशन से लेकर सब चीजों के दामों में आग लगी है. ऐसे में अब आम लोगों का घर बनाने का सपना भी महंगा कर दिया है. उन्होंने भाजपा पर कटाक्ष करते हुए कहा भाजपा की नीतियों से परेशान होकर अब आम जनता का हजूम आम आदमी पार्टी से जुड़ने वाला है और आने वाले दिनों में इस महंगाई का जबाब भाजपा को करारी शिकस्त के साथ देगी.",politics
हिमाचल प्रदेश में कांग्रेस की अब तक नहीं टूटी नींद! BJP और AAP की तैयारियां जोरों पर,"हिमाचल प्रदेश में विधानसभा चुनाव को लेकर सियासी सरगर्मियां बढ़ गई हैं। सत्तारूढ़ल दल भारतीय जनता पार्टी से लेकर राज्य में राजनीतिक जमीन तलाश रही आम आदमी पार्टी भी गतिविधियां बढ़ा रही है। खास बात है कि चुनावी राज्य में कांग्रेस नदारद है। पहाड़ी राज्य में इस साल के अंत तक चुनाव संभव हैं। इसके अलावा एक और भाजपा शासित राज्य गुजरात भी साल के अंत तक चुनावी दौर से गुजरेगा। 22 अप्रैल को भाजपा के राष्ट्रीय अध्यक्ष जगत प्रकाश नड्डा कांगड़ा से नागरोटा बागवान तक रोड शो करेंगे। वहीं, इसके बाद वे नागरोटा बागवान के गांधी ग्राउंड में एक रैली करेंगे। संभावना है कि इसके बाद नड्डा पार्टी के वरिष्ठ नेताओं और पूर्व मुख्यमंत्री शांता कुमार से मुलाकात कर सकते हैं। इस दौरान भाजपा प्रमुख कांगड़ा स्थित बृजेश्वरी माता मंदिर भी जा सकते हैं। हाल ही के महीनों में नड्डा दूसरी बार अपने गृहराज्य पहुंच रहे हैं। नड्डा की रैली के बाद आप के राष्ट्रीय संयोजक अरविंद केजरीवाल कांगड़ा जिले के शाहपुर में रोड शो करेंगे और रैली को संबोधित करेंगे। खास बात है कि सबसे ज्यादा विधानसभा सीटों के चलते यह जिला सभी पार्टियों की नजर में हैं। हिमाचल प्रदेश की कुल 68 में से 15 कांगड़ा में हैं। पिछले विधानसभा चुनाव में राज्य की 44 सीटें जीतकर सत्ता हासिल करने वाली भाजपा ने इस क्षेत्र में 11 सीटें अपने नाम की थी। जबकि, कांग्रेस यहां 3 सीटें हासिल कर सकी थी। कहा जा रहा है कि दिल्ली के मुख्यमंत्री अरविंद केजरीवाल के नेतृ्त्व वाली आप पहाड़ी राज्य में कांग्रेस की जगह लेने की कोशिश कर रही है। मीडिया रिपोर्ट्स में सूत्रों के हवाले से बताया जा रहा है कि रैली के दौरान कुछ कांग्रेस नेता आप का हिस्सा बन सकते हैं। न्यू इंडियन एक्सप्रेस के अनुसार, आप नेता राकेश चौधरी ने कहा कि कांगड़ा में आप की रैली भाजपा के लिए 'आंख खोलने वाली' होगी। इधर, हिमाचल प्रदेश भाजपा के अध्यक्ष सुरेश कश्यप का कहना है कि आप का राज्य में कोई प्रभाव नहीं है। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"हिमाचल चुनाव: असंतुष्टों को लेकर भाजपा और कांग्रेस सतर्क, आम आदमी पार्टी की दस्तक से बढ़ी चुनावी सरगर्मी","हिमाचल प्रदेश में इस साल के आखिर में होने वाले विधानसभा चुनाव में मुख्य मुकाबला तो सत्तारूढ़ भाजपा व विपक्षी कांग्रेस में ही है, लेकिन पंजाब में चुनावी जीत से उत्साहित आम आदमी पार्टी भी यहां पर दस्तक दे रही है। ऐसे में भाजपा व कांग्रेस दोनों सतर्क हैं क्योंकि उनके असंतुष्ट आम आदमी पार्टी का दामन थाम सकते हैं। भाजपा अध्यक्ष जे पी नड्डा लगातार राज्य का दौरा कर चुनावी तैयारियों पर सीधी नजर रखे हुए हैं। नड्डा का गृह राज्य होने से इसका महत्व काफी ज्यादा है। प्राकृतिक रूप से ठंडे हिमाचल में चुनावी गर्मी बढ़ने लगी है। बीते साल हिमाचल की एक लोकसभा और 3 विधानसभा सीटों पर हुए उपचुनाव में कांग्रेस जीत दर्ज करने में कामयाब रही है। इन सीटों पर भाजपा को हराने के बाद कांग्रेस के हौसले बुलंद हैं। दूसरी ओर पड़ोसी पंजाब में बड़ी जीत हासिल करने के बाद आम आदमी पार्टी अब हिमाचल में भी अपनी जड़े जमाने की कोशिश में जुटी है। ऐसे में भाजपा को दोहरे मोर्चे पर जूझना पड़ रहा है। भाजपा ने हाल मे आम आदमी पार्टी के कई बड़े नेताओं को भाजपा में शामिल कर उसे बड़ा झटका दिया, लेकिन कांग्रेस की चुनौती उसके लिए दिक्कत दे सकती है। विधायकों के रिपोर्ट कार्ड पर भाजपा की नजर सूत्रों के अनुसार भाजपा ने भावी चुनौती को देखते हुए अपनी चुनावी तैयारियों को चाक चौबंद करना शुरू कर दिया है। हर विधानसभा क्षेत्र की समीक्षा की जा रही है और हर भाजपा विधायक के रिपोर्ट कार्ड पर पैनी नजर रखी जा रही है। सूत्रों का कहना है कि टिकट काटने से लेकर टिकट तय करने में हर क्षेत्र के सामाजिक व राजनीतिक समीकरणों को ध्यान में रखा जाएगा। पार्टी के एक प्रमुख नेता का कहना है कि इस बार असंतु्ष्टों के लिए आम आदमी पार्टी का एक नया प्लेटफार्म उपलब्ध होने से ज्यादा सतर्कता बरती जा रही है। मुकाबला हो सकता है कड़ा 2017 में हुए विधानसभा चुनाव में भाजपा ने 68 में से 44 सीटें जीतकर स्पष्ट बहुमत हासिल किया था। कांग्रेस को 21 सीटें मिली थी। एक सीट माकपा को और दो सीटों पर निर्दलीय जीते थे। लेकिन इस बार स्थितियां वैसी नहीं है। कांग्रेस ने इस बीच अपनी ताकत दिखाई है, लेकिन उसमें नेतृत्व को लेकर उहापोह है। बढ़ी अनुराग ठाकुर की सक्रियता इस बार होने वाले विधानसभा चुनावों में भाजपा की कोशिश हिमाचल में पार्टी के नए नेतृत्व को उभारने की है। भाजपा की ये कोशिश भविष्य के लिए भाजपा की तैयारी है। हालांकि पार्टी मौजूदा मुख्यमंत्री जय राम ठाकुर के नेतृत्व में ही चुनाव लड़ने जा रही है, लेकिन केंद्रीय मंत्री अनुराग ठाकुर की सक्रियता लगातार बढ़ रही है। राज्य में उनको भाजपा का भविष्य का चेहरा माना जा रहा है। नड्डा का एक महीने में दूसरा दौरा भाजपा के राष्ट्रीय अध्यक्ष जे.पी नड्डा का गृह राज्य होने से उनकी सक्रियता भी लगातार बढ़ी है। जिस तरह से गुजरात को लेकर प्रधानमंत्री नरेंद्र मोदी व गृह मंत्री अमित शाह अतिरिक्त रूप से सक्रिय हैं, उसी तरह हिमाचल में नड्डा कमान संभाले हुए हैं। नड्डा इस महीने में दूसरी बार राज्य के दौरे पर 22-23 अप्रैल को जा रहे हैं। इस दौरान वह कांगड़ा जिले के कई कार्यक्रमों में शामिल होंगे। इसके पहले नड्डा 11 अप्रैल को भी हिमाचल के दौरे पर गए थे और तब उन्होंने शिमला व बिलासपुर का दौरा किया था। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"हनुमान बेनीवाल की चुनाव से पहले बड़ी तैयारी, गहलोत के गढ़ से शुरू करेंगे आंदोलन","Bhopalgarh: राष्ट्रीय लोकतांत्रिक पार्टी के सुप्रीमो नागौर सांसद हनुमान बेनीवाल ने भोपालगढ़ विधानसभा क्षेत्र के कई गांवों का दौरा कर सामाजिक कार्यक्रमों में शिरकत की. इस दौरान उन्होंने ग्रामीणों व पार्टी कार्यकर्ताओं से भी मिलकर जनसुनवाई की. Aaj ka Rashifal: कन्या राशि के लोगों को मिल सकता है पैसा, जानिए क्या कहती है आपकी राशि साथ ही ग्रामीणों की ओर से बताई गई जनसमस्याओं के निस्तारण के लिए क्षेत्रीय विधायक पुखराज गर्ग के साथ ही संबंधित अधिकारियों से भी दूरभाष पर बातचीत कर आवश्यक दिशा-निर्देश दिए. रालोपा के प्रदेश उपाध्यक्ष राजूराम खोजा ने बताया कि नागौर सांसद हनुमान बेनीवाल ने गुरुवार को प्रदेशाध्यक्ष व भोपालगढ़ विधायक पुखराज गर्ग के साथ क्षेत्र के गजसिंहपुरा, बेड़ों की ढाणी व पालड़ी सहित आसपास के कई गांवों का दौरा किया. इस दौरान पार्टी कार्यकर्ताओं व ग्रामीणों से रूबरू होते हुए सांसद बेनीवाल ने कहा कि आरएलपी पार्टी किसानों की संपूर्ण कर्ज माफी, टोलमुक्त राजस्थान, भ्रष्टाचार मुक्त प्रदेश, बेरोजगारों को नौकरी एवं युवाओं को बेरोजगारी भत्ता देने आदि मांगों को लेकर राजस्थान सरकार और देश में बढ़ती महंगाई व पेट्रोलियम पदार्थों की मूल्य वृद्धि को लेकर केंद्र सरकार के खिलाफ शीघ्र ही जोधपुर की धरती से आंदोलन का आगाज किया जाएगा. उन्होंने कहा कि कांग्रेस किसानों की कर्ज माफी के मुद्दे पर राजस्थान की सत्ता में आई, लेकिन अपना वादा नहीं निभा पाई और आज कई किसान कर्ज के कारण आत्महत्या तक कर रहे हैं. प्रदेश में कानून व्यवस्था नाम की कोई चीज नहीं है और मुख्यमंत्री कानून व्यवस्था संभालने की बजाए खुद की कुर्सी बचाने के एकसूत्री मिशन में लगे हुए हैं. जबकि उन्होंने तो किसानों व प्रदेश की जनता के स्वाभिमान की लड़ाई लड़ते हुए तीन बार राजस्थान व एक बार केंद्र में मंत्री पद को ठुकराया है. बेनीवाल ने कहा कि आरएलपी पार्टी ने राजस्थान की जनता को सत्ता का तीसरा विकल्प देने का काम किया है और जिस राज्य में तीसरा मोर्चा है, वहां कांग्रेस व भाजपा का सुपड़ा साफ ही हुआ है. राजस्थान में भी आरएलपी तेजी से तीसरे मोर्चे के रूप में बढ़ते हुए अपना वर्चस्व कायम कर रही है और 2023 के चुनावों में आरएलपी प्रदेश की सत्ता के केंद्र में रहकर किसान के बेटे को राजस्थान का मुख्यमंत्री बनाएगी. तभी प्रदेश का किसान खुशहाल एवं सशक्त बन सकेगा. पिछले 70 साल से कांग्रेस व भाजपा ने बारी-बारी से प्रदेश में राज करके जनता को लूटने का काम किया है. पहले नेता चुनाव के समय में ही गांवों तक आते थे, लेकिन जब से आरएलपी पार्टी आई है, तभी से भाजपा व कांग्रेस के नेता भी गांव-ढाणी तक पहुंचने लगे हैं. उन्होंने केंद्र सरकार पर भी आरोप लगाते हुए कहा कि डीजल-पेट्रोल के भाव आसमान छू रहे हैं और महंगाई भी दिनों-दिन बढ़ती जा रही है। लेकिन मोदी सरकार इस दिशा में कोई प्रयास नहीं कर रही है. दूसरी ओर सांसद बेनीवाल का गजसिंहपुरा में महादेव-रामदेव सांगवा के यहां आयोजित सामाजिक कार्यक्रम में ग्रामीणों ने गाजे-बाजे के साथ स्वागत किया. यह भी रहे मौजूद भोपालगढ़ क्षेत्र के दौरे में आरएलपी सुप्रीमो नागौर सांसद हनुमान बेनीवाल के साथ पार्टी के प्रदेशाध्यक्ष भोपालगढ़ विधायक पुखराज गर्ग, प्रदेश उपाध्यक्ष राजूराम खोजा व भागीरथ नैण, जिलाध्यक्ष रामदीन सिंगड़, उगराराम रलिया व भीरमराम गुर्जर समेत कई जनप्रतिनिधि व पार्टी कार्यकर्ता मौजूद थे. वहीं बेनीवाल का पूर्व सरपंच कैलीदेवी-जीवनसिंह बेड़ा के यहां सुरेंद्र सोनू बेड़ा की अगुवाई में भी स्वागत किया गया. Reporter- Arun Harsh",politics
"युवा, एकांतप्रेमी, प्रतिभाशील - मिलिए BJP का साथ छोड़ कांग्रेस में शामिल हुए 'एक और प्रशांत किशोर' से","बेंगलुरु: देश में बहुत सारे लोगों ने चुनावी रणनीतिकार प्रशांत किशोर के बारे में सुना होगा, लेकिन उनके ही जैसे एक और व्यक्ति है सुनील कनुगोलु, जिन्हें कांग्रेस ने 2023 के विधानसभा चुनावों से पहले कर्नाटक में पार्टी के लिए रणनीति बनाने के लिए चुना है, इनके बारे में बहुत कम लोग जानते हैं.  कनुगोलु भाजपा के लिए खास तौर पर बनाये गए प्रचार अभियान संगठन 'एसोसिएशन ऑफ ब्रिलियंट माइंड्स (एबीएम)' के पूर्व प्रमुख रहे हैं और अब माइंडशेयर एनालिटिक्स का नेतृत्व कर रहे हैं. कर्नाटक कांग्रेस में अगर कोई उन्हें ‘बाहरी’ कहने की कोशिश करता है तो उनके पास इसका कड़ा जवाब तैयार है. वह राज्य के बल्लारी जिले में पैदा हुए थे और मिडिल स्कूल (माध्यमिक विद्यालय) के स्तर तक वहीँ पढ़े थे. कनुगोलू अभी 40 साल के भी नहीं हैं, लेकिन उन्होंने अब तक राष्ट्रीय और क्षेत्रीय दलों के लिए एक दर्जन से अधिक चुनावों की रणनीति बनाई है. करीब एक दशक के लंबे करियर में उन्होंने एक दर्जन से ज्यादा मुख्यमंत्रियों के साथ काम किया है. भाजपा से लेकर द्रमुक और अब कर्नाटक में कांग्रेस तक, कनुगोलू प्रशांत किशोर की तरह सदैव मांग में रहने वाले चुनाव प्रचारक हैं. हालांकि कनुगोलू और किशोर की राहें कई बार एक दूसरे से मिल चुकी हैं, मगर उन दोनों में जो अलग है वह है उनका सार्वजनिक व्यक्तित्व. एक ओर जहां किशोर की जिंदगी और उनके काम को हर किसी ने देख रखा है और वह सार्वजानिक चकाचौंध से नहीं कतराते, वहीं कनुगोलू के मामले में ऐसा लगता है कि वह स्वयं तक ही सीमित रहना पसंद करते हैं. सोशल मीडिया पर बिना किसी कोई आधिकारिक उपस्थिति के, मीडियाकर्मियों के साथ कोई बातचीत नहीं करने वाले, और अपने काम का कोई प्रचार नहीं करने के कारण, कनुगोलू ने अपनी छवि एक ऐसे आसानी से हाथ न आने वाले और बड़े चुनावी रणनीतिकार के रूप में बनायीं है जो सुर्खियों से दूर रहता है. उनकी सार्वजनिक पहचान का अंदाजा इसी बात से लगाया जा सकता है कि इंटरनेट पर उनकी कोई भी तस्वीर उपलब्ध नहीं है. उनके भाई सुशील की एक तस्वीर को ही कई लोग कनुगोलू के रूप में पेश करते रहते हैं. किशोर द्वारा श्रेय का दावा करने की शैली की वजह से उनके ग्राहकों के असंतुष्ट होने की तरफ इशारा करते हुए कनुगोलू के एक पूर्व सहयोगी ने दिप्रिंट को बताया, 'सार्वजनिक चकाचौंध से दूर रहने का विकल्प शायद दो कारणों की वजह से है. एक, तो वह मैकिन्से जैसी संस्था से जुड़े थे और यह एक ऐसी फर्म है जो अपने कर्मचारियों को, फर्म और इसके क्लाइंट या राजनीति पर बात करने के प्रति हतोत्साहित करती है. ‘ 'दूसरा, बैकरूम स्ट्रैटेजिस्ट (पृष्ठ्भूमि में काम कर रहे रणनीतिकारों) के रूप में, हमारा काम क्लाइंट को श्रेय लेने देना और उसे ही चर्चा में रहने देना है, हमें खुद को केंद्र में नहीं रखना है.' एक अन्य सूत्र ने बताया कि इसी गुमनामी ने कनुगोलू को बिना किसी रुकावट के स्वतंत्र रूप से सर्वेक्षण करने की आजादी दी हुई है. सूत्र ने कहा, 'यहां तक कि अगर वह उम्मदीवारों के चयन के लिए सर्वेक्षण करते समय इच्छुक उम्मीदवारों के साथ किसी एक कमरे में चले जाते हैं, तो भी शायद ही कोई उन्हें पहचान पाता है. इसका मतलब होता है कम हस्तक्षेप और परिणामों को प्रभावित करने का कम प्रयास.' मोदी के चुनाव विशेषज्ञ से लेकर कांग्रेस के रणनीतिकार तक उनके बारे में जानकारी रखने वाले लोगों ने दिप्रिंट को बताया, मैकिन्से के साथ एक पूर्व सलाहकार के रूप में जुड़े कनुगोलू का चुनाव परामर्श और रणनीति से जुड़ा पहला मौका सीधे नरेंद्र मोदी के साथ आया - उनके प्रधान मंत्री बनने से बहुत पहले ही. एक दूसरे सूत्र ने कहा, 'उन्होंने आउटरीच (जनसंपर्क) बढ़ाने के लिए डेटा एनालिटिक्स का उपयोग करने पर एक प्रस्तुति के साथ मोदी से संपर्क किया और उन्हें एक पोल्स्टर (चुनाव विशेषज्ञ) के रूप में रख लिया गया.' उनके साथ काम करने वालों के अनुसार, प्रशांत किशोर की उस समय की संस्था ‘सिटीजन्स फॉर एकाउंटेबल गवर्नेंस’ द्वारा 2014 के लोकसभा चुनाव के लिए आधिकारिक तौर पर भाजपा के प्रचार अभियान की कमान संभालने से बहुत पहले ही कनुगोलू मोदी के लिए उनके एक व्यक्तिगत पोल्स्टर के रूप में अपनी शुरुआत कर चुके थे. इस प्रचार अभियान के दौरान कनुगोलू और किशोर ने साथ मिलकर काम किया. 2014 के चुनाव के बाद, किशोर ने कई चुनावी रणनीतिकारों, जिन्होंने भाजपा के अभियान पर काम किया था, को एक साथ लाते हुए सीएजी को इंडियन पोलिटिकल एक्शन कमिटी (आई-पीएसी) में परिवर्तित कर दिया और फिर बिहार के मुख्यमंत्री नीतीश कुमार के साथ चले गए. अक्टूबर 2016 में, 2017 के उत्तर प्रदेश विधानसभा चुनावों से पहले, कनुगोलू को भाजपा ने एक ऐसी चुनाव सलाहकार फर्म बनाने का काम सौंपा, जो किशोर को टक्कर दे सके. कनुगोलू ने तब एबीएम का नेतृत्व किया, जिसे उनके साथी चुनावी रणनीतिकार हिमांशु सिंह और गुजराती व्यवसायी दीपक पटेल ने स्थापित किया था. साल 2018 में कनुगोलू के इस संस्था से बाहर चले जाने के बावजूद, एबीएम ने चुनाव-दर-चुनाव भाजपा के लिए रणनीति बनाना जारी रखा है. जिन लोगों ने कनुगोलू के साथ काम किया है, वे इस तथ्य की पुष्टि करते हैं कि जहां किशोर का भाजपा, विशेष रूप से केंद्रीय गृह मंत्री अमित शाह के साथ, गहरा मनमुटाव था, वहीं कनुगोलू का पार्टी के साथ एक सहज कामकाजी संबंध था. यही वह कारक है जिसकी वजह से भाजपा ने उन्हें एबीएम का नेतृत्व करने का जिम्मा सौंपा. कानुगोलु के 14 चुनावों में से नौ भाजपा के लिए, दो द्रमुक के लिए और अन्य दो अकाली दल तथा अन्नाद्रमुक से साथ रहे है और अब वे कांग्रेस के लिए काम कर रहें हैं. ‘अगर इससे हमें मदद मिलती है, तो क्यों नहीं?’ कर्नाटक में जन्मे कनुगोलू चेन्नई में रह चुके हैं और वे कुछ साल पहले बेंगलुरु में स्थानांतरित हो गए थे. कॉरपोरेट मामलों के मंत्रालय के पास उपलब्ध जानकारी के अनुसार, कनुगोलू ने तीन कंपनियों – एसआर इंडिपेंडेंट फिशरीज प्राइवेट लिमिटेड, एसआर नेचुरो फूड्स प्राइवेट लिमिटेड और ब्रेनस्टॉर्म इनोवेशन एंड रिसर्च प्राइवेट लिमिटेड (बीएसआईआर) – में निदेशक का पद संभाला है, जिनमें से सभी फ़िलहाल बंद हो गए हैं. बीएसआईआर की अब बंद हो चुकी वेबसाइट पर दी गई एक ब्लर्ब (आवरण परिचय) भी कनुगोलू को इन दो स्टार्ट-अप के सीईओ के रूप में कार्य करने की बात स्वीकार करती है. इसमें कहा गया है कि वह चेन्नई के अन्ना विश्वविद्यालय से इंजीनियरिंग स्नातक हैं, और उन्होंने न्यूयॉर्क यूनिवर्सिटी से फाइनांस (वित्त) में मास्टर डिग्री के साथ-साथ मैनेजमेंट ऑफ़ टेक्नोलॉजी (प्रौद्योगिकी प्रबंधन) में मास्टर डिग्री भी प्राप्त की है. हालांकि बे फ़िलहाल कर्नाटक कांग्रेस के लिए रणनीति बना रहे हैं फिर भी यह कहा जाता है कि कनुगोलू की निगाहें पार्टी के लिए तेलंगाना विधानसभा चुनावों पर भी टिकी हैं. ऊपर उद्धृत कनुगोलू के पूर्व सहयोगी ने कहा, '2017 का उत्तर प्रदेश चुनाव, जिसमें भाजपा ने प्रचंड जीत दर्ज की थी, कनुगोलू के लिए सबसे सफल चुनाव अभियान था. उन्होंने जिन अन्य चुनावों की रणनीति बनाई, उनमें भले ही उनके क्लाइंट्स की जीत न हुई हो, लेकिन उसके प्रदर्शन पर अच्छा प्रभाव पड़ा.' उन्होंने कहा, 'उदाहरण के लिए, (तमिलनाडु में) डीएमके के लिए उनके 2016 के चुनाव अभियान को लें. हालांकि पार्टी वह चुनाव हार गई, लेकिन उसके द्वारा जीती गई सीटों की संख्या में 66 की वृद्धि हुई.' बीजेपी के साथ उनके इतिहास के बारे में कर्नाटक के एक पूर्व मंत्री और कांग्रेस विधायक ने दिप्रिंट को बताया कि 'निश्चित रूप से पार्टी के वरिष्ठ नेताओं की इस बारे में चिंताएं थीं', लेकिन उन्होंने कहा कि 'उनकी भूमिका स्पष्ट रूप से परिभाषित है.' इस नेता ने कहा, 'उन्हें उनकी टीम द्वारा एकत्र किए गए डेटा के चीड्-फाड्/विश्लेषण से जुटाई गई अंतर्दृष्टि (इनसाइट्स) को इस डेटा का उपयोग करने के तरीके पर अनुमानों और सुझावों के साथ पार्टी को प्रदान करना है. वह हमारे फायदे के लिए जो कुछ भी कर रहें हैं उसे कर सकने के लिए अकादमिक विशेषज्ञता का दावा पार्टी के भीतर तो कोई भी नहीं कर सकता है. अगर यह हमारी मदद करने वाला है, तो क्यों नहीं?' हालांकि, कनुगोलू के करीबी लोग इस बात पर जोर देकर कहते हैं कि वह 2018 से ही कांग्रेस के केंद्रीय नेतृत्व के साथ बातचीत कर रहे हैं और उन्हें पूरे विश्वास के साथ पार्टी के खेमे में लाया गया है. (इस खबर को अंग्रेजी में पढ़ने के लिए यहां क्लिक करें) पढ़ेंः नरेंद्र मोदी से मिलने से पहले गुजरात क्यों जा रहे हैं UK के PM बोरिस जॉनसन",politics
"गांधी परिवार से बाहर का आदमी बने कांग्रेस अध्यक्ष, प्रशांत किशोर की प्रेजेंटेशन वायरल, जानें सच्चाई","चुनावी रणनीतिकार प्रशांत किशोर ने कथित तौर पर पिछले साल कांग्रेस नेतृत्व को प्रस्ताव दिया था कि पार्टी अध्यक्ष के रूप में गैर-गांधी का चुनाव सही होगा, हालांकि इस तरह के विकल्प को चुनने की संभावना कम है। 85 पेज की एक प्रेजेंटेशन सोशल मीडिया पर वायरल हो रही है, जिसके आधार पर यह बात कही गई है। पीके और कांग्रेस नेतृत्व के बीच पार्टी के पुनरुद्धार के रोडमैप पर बातचीत के बाद का यह घटनाक्रम है। मीडिया रिपोर्ट के मुताबिक, प्रशांत किशोर ने इस पर कहा कि यह पुरानी/फेक प्रेजेंटेशन है, जिसका हालिया बातचीत से कोई लेना-देना नहीं है। कांग्रेस ने आधिकारिक तौर पर इस पर कोई टिप्पणी नहीं की है। पार्टी के एक नेता ने नाम न छापने की शर्त पर कहा कि हमने ऐसी कोई प्रस्तुति नहीं देखी है। एक अन्य नेता ने कहा कि यह या तो पुराना हो सकता है या नकली होगा। 'राहुल को लोकसभा में पार्टी नेता के रूप में काम करने का सुझाव' सीनियर कांग्रेस नेता ने बताया कि यह वही प्रेजेंटेशन है जिसे किशोर ने पिछले साल कांग्रेस नेतृत्व के सामने रखा था। फिलहाल इसमें कई तरह के जोड़ और कुछ हटाए गए हैं। सूत्रों ने कहा कि इसमें गैर-गांधी पार्टी अध्यक्ष जैसी कोई बात शामिल नहीं है। हालांकि, कई कांग्रेस नेताओं ने कहा कि किशोर ने निजी बातचीत में कांग्रेस अध्यक्ष के रूप में एक गैर-गांधी के चुनाव की बात कही है। साथ ही उन्होंने राहुल गांधी को लोकसभा में पार्टी के नेता के रूप में काम करने का सुझाव दिया है। वायरल प्रजेंटेशन में कांग्रेस के लिए PK के सुझाव मालूम हो कि जनता के लिए एक नई कांग्रेस का निर्माण, पार्टी के मूल्यों और मूल सिद्धांतों की रक्षा करना, चाटुकारिता की भावना को नष्ट करना, गठबंधन की पहेली को सुलझाना, भाई-भतीजावाद का मुकाबला करने के लिए 'एक परिवार, एक टिकट' फॉर्मूला, सभी स्तरों पर चुनाव के माध्यम से संगठनात्मक निकायों का पुनर्गठन और कांग्रेस अध्यक्ष और कांग्रेस कार्यसमिति सहित सभी पदों के लिए निश्चित कार्यकाल... जैसे सुझाव वायरल प्रेजेंटेशन में दिए गए हैं। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"फिर जागा इमरान का भारत प्रेम: पाकिस्तान के पूर्व पीएम ने की विदेश नीति की तारीफ, पढ़िये लाहौर की रैली में क्या कहा","विस्तार  पाकिस्तान के पूर्व पीएम इमरान खान ने एक बार फिर भारत की तारीफ की है। लाहौर में आयोजित एक रैली में उन्होंने भारत की विदेश नीति की प्रशंसा करते हुए कहा कि यह उसके लोगों की भलाई के लिए है।  हाल ही में पाक नेशनल असेंबली में अविश्वास प्रस्ताव पारित होने के कारण पीएम पद छोड़ने को मजबूर हुए इमरान खान ने कहा कि पाकिस्तान सरकार की विदेश नीति अपने लोगों की भलाई की बजाए दूसरों की भलाई का काम करती है। इमरान खान ने कहा कि भारत अमेरिका का रणनीतिक भागीदार है और वह रूस से तेल आयात करता है। भारत का कहना है कि उसके फैसले अपनी जनता की भलाई पर आधारित होते हैं, लेकिन पाकिस्तान की विदेश नीति दूसरों के कल्याण के लिए है। इससे पहले पिछले माह खैबर पख्तूनख्वा प्रांत में एक रैली को संबोधित करते हुए भी पूर्व पाक पीएम ने भारत की जमकर तारीफ की थी। उन्होंने भारतीयों को खुद्दार कौम बताया था।  लाहौर की रैली में पाकिस्तान तहरीक-ए-इंसाफ (पीटीआई) पार्टी के प्रमुख इमरान ने कहा कि वह हमेशा पड़ोसी देश की प्रशंसा करते हैं, क्योंकि उनकी हमेशा एक स्वतंत्र विदेश नीति रही है। आज भारत अमेरिकी गठबंधन में है। वह क्ववाड में और वह कहता है कि वह तटस्थ है। वह पाबंदी के बावजूद रूस से तेल आयात कर रहा है, क्योंकि वह कहता है कि इसमें उसके लोगों की भलाई है।  इमरान इसलिए गए थे मॉस्को पीएम रहते हुए हाल ही में अपनी रूस यात्रा का इमरान खान ने बचाव किया। उन्होंने कहा कि वह मॉस्को इसलिए गए थे, ताकि पाकिस्तान में बढ़ती महंगाई को काबू में किया जा सके। इसके साथ ही उन्होंने फिर कहा कि उन्हें स्वतंत्र विदेश नीति अपनाने के कारण देश की सत्ता से हाथ धोना पड़ा। अंतरराष्ट्रीय ताकतों ने इसे पसंद नहीं किया। चीन के साथ पाक का व्यापार विदेशी ताकतों को पसंद नहीं खान ने आरोप लगाया कि विदेशी ताकतें चीन के साथ पाकिस्तान के व्यापार को बढ़ावा देना भी पसंद नहीं करती हैं। पाकिस्तान की मौजूदा सरकार की तीन कठपुतली हैं, प्रधानमंत्री शहबाज शरीफ, पीपीपी के सह-अध्यक्ष आसिफ अली जरदारी और जेयूआई-एफ प्रमुख मौलाना फजलुर रहमान। इन्होंने विदेशी साजिश का पूरा समर्थन किया।",politics
प्रयागराज में मंथन को जुटे सांसद और रेलवे अफसर,"प्रयागराज। प्रयागराज मंडल के अधीन आने वाले 20 लोकसभा और राज्यसभा सांसद और उत्तर मध्य रेलवे के महाप्रबंधक प्रमोद कुमार के बीच दो साल बाद बैठक होने जा रही है। सुबह साढ़े ग्यारह बजे सिविल लाइंस स्थित होटल कान्हा श्याम में रेलवे अफसरों के समक्ष सांसद जनता से जुड़ी परेशानियां और अपनी तमाम मांगे रखेंगे। बैठक की तैयारियों को लेकर सुबह ही रेलवे अफसर होटल पहुंच गए। इसमें सांसद केशरी देवी पटेल कई प्रस्ताव पेश करेंगी। कई और सांसदों ने जीएम को अपने प्रस्ताव भेजे हैं। सभी का अहम मुद्दा मुसाफिरों को मिलने वाली सुविधाओं को बढ़ाना है। कानपुर शताब्दी समेत कई ट्रेनों के प्रयागराज तक विस्तार, लखनऊ के लिए अहम ट्रेन संचालित करने की मांग उठी है। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"Amit Shah Bhopal visit: शाह के स्वागत में लगवाए होर्डिंग, लिखा शेर आ रहा है.. कांग्रेस ने कंसा तंज- मामा नाराज हो जाएंगे","भोपाल, नवदुनिया प्रतिनिधि। बीते दिनों मुख्यमंत्री शिवराज सिंह चौहान की बुलडोजर मामा छवि गढ़ने शहर में जगह-जगह होर्डिंग लगवाने वाले हुजूर विधानसभा क्षेत्र के विधायक रामेश्वर शर्मा एक फिर चर्चा में हैं। विधायक रामेश्वर शर्मा ने शुक्रवार को भोपाल आ रहे केंद्रीय गृहमंत्री अमित शाह के स्वागत के शहर के कई जगह होर्डिंग लगवाए, जिनमें लिखा है कि भारत माता का लाल, शेर आ रहा है भोपाल। होर्डिंग में प्रधानमंत्री नरेंद्र मोदी, भाजपा के राष्ट्रीय अध्यक्ष जेपी नड्डा, मुख्यमंत्री शिवराज सिंह चौहान, भाजपा के प्रदेशाध्यक्ष वीडी शर्मा के फोटो भी हैं। अमित शाह के फोटो के पीछे दहाड़ता हुआ बाघ भी दिखाई दे रहा है। खास होर्डिंग लगवा कर एक बार फिर चर्चा में आए विधायक रामेश्वर शर्मा पर कांग्रेस ने तंज कसा है। कांग्रेस के प्रदेशाध्यक्ष कमलनाथ के मीडिया प्रभारी नरेंद्र सलूजा ने ट्वीट करके कहा है कि रामेश्वर शर्मा जी को शेर और बाघ में अंतर लगता है कि नहीं पता...? मामा जी नाराज हो जाएंगे। साथ ही ट्वीट किया है कि रामेश्वर शर्मा जी किसी भी इंसान की तुलना किसी भी जानवर से करना कतई उचित नहीं है। इससे हमेशा बचना चाहिए। सलाह हमारी.. लेकिन अंत में सोच आपकी...? इधर पूर्व मंत्री व शहर की दक्षिण-पक्षिम विधानसभा क्षेत्र के विधायक पीसी शर्मा ने पुलिस आयुक्त मकरंद देऊसकर को एक पत्र लिखा है। जिसमें जिला कांग्रेस कमेटी के पदाधिकारियों को केंद्रीय गृहमंत्री अमित शाह से मिलने का समय मांगा गया है। पत्र में पुलिस आयुक्त से निवदेन किया गया है कि जिला कांग्रेस कमेटी के अध्यक्ष कैलाश मिश्रा के नेतृत्व में 11 सदस्यीय प्रतिनिधि मंडल केंद्रीय गृहमंत्री शाह को एक ज्ञापन देगा। इसके लिए शाह से मिलने का समय दिया जाए। बता दें कि केंद्रीय गृहमंत्री अमित शाह के दौरे पर कांग्रेस नेता भाजपा पर निशाना साध रहे हैं। इस बार विधायक रामेश्वर शर्मा पर केंद्रीय गृहमंत्री शाह के दौरे के बहाने तंज कसा है, क्योंकि विधायक रामेश्वर शर्मा मुख्यमंत्री शिवराज सिंह चौहान के समर्थक हैं, इसलिए नरेंद्र सलूजा ने लिखा है कि मामा नाराज हो जाएंगे। View attached media content - Shivraj Singh Chouhan (@chouhanshivraj) 22 Apr 2022 View attached media content - Dr.Narottam Mishra (@drnarottammisra) 22 Apr 2022 View attached media content - Kamal Patel (@KamalPatelBJP) 22 Apr 2022 View attached media content - इन्दरसिंह परमार (@Inder_Singh_Parmar) 22 Apr 2022 View attached media content - Jansampark MP (@JansamparkMP) 22 Apr 2022",politics
यूपी विधानसभा चुनाव में क्यों कम हुई बीजेपी की सीटें और कैसे बढ़ी सपा की सीटें?,"संकेत मिश्र लखनऊ. यूपी बीजेपी संगठन ने 2022 विधानसभा चुनावों की समीक्षा रिपोर्ट शीर्ष नेतृत्व को भेजी है. पीएम नरेंद्र मोदी और राष्ट्रीय अध्यक्ष जेपी नड्डा को भेजी रिपोर्ट लगभग 82 पेज की है. इस रिपोर्ट में स्पष्ट रूप से कहा गया है कि सहयोगी दल अपना दल (एस) और निषाद पार्टी का वोट बीजेपी प्रत्याशियों के पक्ष में ट्रांसफर नहीं हुआ. जबकि जहां सहयोगी दलों के प्रत्याशी थे उनको बीजेपी के वोटर ने वोट किया. यही नहीं पिछड़ी बिरादरियां जो बीजेपी को वोट करती थीं इस बार विधानसभा चुनावों में उन्होंने भी बीजेपी को वोट नहीं किया. कई सीटों पर मुस्लिम समाज का ध्रुवीकरण भी बीजेपी के लिए नुकसान की वजह बना. इस रिपोर्ट में बसपा के वोट बीजेपी को ट्रांसफर होने से फायदा होने की बात कही गई है. वहीं ओबीसी वोटर बीजेपी से खिसकने पर चिंता जताई गई है. यही नहीं सहयोगी दल निषाद पार्टी के निषाद वोटर और अपना दल के कुर्मी वोटर ने बीजेपी का साथ नहीं दिया. बीजेपी सूत्रों की मानें तो सिराथू सीट पर केशव मौर्य की हार भी इसी वजह से हुई. केशव की हार की वजह भी इस रिपोर्ट में बताई गई है. पिछड़ी बिरादरियों का ज्यादा वोट नहीं मिला रिपोर्ट में कहा गया कई पिछड़ी बिरादरियों ने ज्यादा बीजेपी को वोट नहीं किया. पार्टी सूत्रों की मानें तो रिपोर्ट में स्पष्ट रुप से कहा गया है कि कुशवाहा, मौर्या, सैनी, कुर्मी, निषाद, पाल, शाक्य और राजभर जैसी कई ओबीसी बिरादरियों ने बीजेपी के पक्ष में बड़े पैमाने पर वोट नहीं किया, जितनी बीजेपी उम्मीद लगाए बैठी थी. 80 लाख़ सदस्य चुनाव से पहले पार्टी से जोड़े उसके बाद भी बेहतर नहीं कर पाए पार्टी के वरिष्ठ नेता बताते हैं कि बीजेपी ने सद्स्यता अभियान चलाया. इसमें बीजेपी संगठन ने 2022 विधानसभा चुनावों से पहले पार्टी ने 80 लाख नए सद्स्य चुनाव से महज तीन माह पहले बनाए. जिससे पार्टी के यूपी में 2 करोड़ नौ लाख़ सद्स्य हो गए थे. इसके बावजूद 2017 की तरह वोट नहीं मिला. यही नहीं लाभार्थी संपर्क आभियान की रिपोर्ट बीजेपी ने देखी, जिसमें 9 करोड़ लाभार्थी में काफी संख्या ऐसी रही जिन्होंने बीजेपी को वोट नहीं किया, लेकिन योजनाओं की तारीफ जरुर की. इन जिलों में बीजेपी का प्रदर्शन खराब सूत्रों की मानें तो बीजेपी ने जो रिपोर्ट भेजी है उसके मुताबिक गाजीपुर, अंबेडकर नगर और आजमगढ़ जिलों में भाजपा का प्रदर्शन सबसे खराब रहा. इन तीन जिलों की 22 सीटों में से बीजेपी एक भी सीट जीतने में नाकाम रही, जहां सपा ने आजमगढ़ और अंबेडकर नगर की सभी सीटों पर जीत हासिल की, वहीं गाजीपुर के सात निर्वाचन क्षेत्रों में से पांच पर जीत हासिल की, जबकि उसके सहयोगी सुहेलदेव भारतीय समाज पार्टी ने शेष दो सीटों पर जीत हासिल की. जबकि वर्ष 2017 में भाजपा गठबंधन ने इन जिलों में आठ सीटें जीती थीं. पोस्टल वोट में सपा की जीत पर बढ़ी बीजेपी संगठन की चिंता पार्टी के एक वरिष्ठ नेता ने नाम ना छापने की शर्त पर बताया कि बीजेपी ने अपनी रिपोर्ट में इस बात का भी जिक्र किया है जिसमें सपा को 311 सीटों पर बीजेपी से ज्यादा वोट मिले। लगभग 4.42 लाख डाक मतों में से, सपा गठबंधन को 2.25 लाख वोट मिले, और भाजपा और उसके सहयोगी दलों को 1.48 लाख वोट मिले। सपा के सरकारी कर्मचारियों की मांग पुरानी पेंशन योजना बहाल करने के अपने चुनावी वादे में शामिल किया, उसका असर भी पोस्टल बैलेट में देखने को मिला। वहीं रिपोर्ट में इस बात का भी जिक्र है कि शुरुआती चरणों में सरकारी आधिकारी कर्मचारी भी सपा की मदद किए.",politics
"शिवपाल की दो टूक चुनौती, दिक्कत है तो पार्टी से निकाल क्यों नहीं देते अखिलेश","लखनऊ। विधानसभा चुनाव के बाद समाजवादी पार्टी (सपा) अध्यक्ष अखिलेश यादव के साथ तल्ख रिश्ते और भारतीय जनता पार्टी (भाजपा) से बढ़ती नजदीकियों की अटकलों के बीच प्रगतिशील समाजवादी पार्टी (प्रसपा) अध्यक्ष शिवपाल सिंह यादव ने गुरूवार को कहा कि यदि अखिलेश यादव को उनसे परेशानी है तो वे बेहिचक उन्हे अपनी पार्टी से बेदखल कर सकते हैं।  यह भी पढ़े : Aaj ka rashifal 22 अप्रैल: आज इस राशि वाले लोग धन के मामले में बढ़ेंगे आगे, काली वस्‍तु का दान करें, पढ़ें सभी राशियों का हाल पार्टी कार्यालय में कुछ खबरिया चैनलों के साथ बातचीत में शिवपाल ने एक सवाल के जवाब में कहा, 'अगर उन्हे (अखिलेश यादव को) लगता है कि मै भारतीय जनता पार्टी (भाजपा) के संपर्क में हूं। उनको मुझसे कोई दिक्कत है तो वह मुझे पार्टी से निकाल सकते हैं। मैं सपा के 111 विधायकों में से एक हूं और वो राष्ट्रीय अध्यक्ष हैं।' उन्होने साफ किया कि सपा नेता आजम खां से उनके गहरे ताल्लुकात है और वह निकट भविष्य में उनसे भी मुलाकात कर सकते हैं। भाजपा में शामिल होने के सवाल पर उन्होने दोहराया कि समय आने पर इसका खुलासा किया जायेगा। गौरतलब है कि सपा अध्यक्ष अखिलेश यादव ने अपने चाचा शिवपाल का नाम लिये बगैर उन पर परोक्ष रूप से भाजपा के संपर्क में रहने का आरोप लगाया था। यह भी पढ़े : Love Horoscopr 22 April: ये राशि वाले रोमांटिक लाइफ में खुद से आगे न बढ़ें, पार्टनर के साथ क्वालिटी टाइम बिताएं उनका बयान अखिलेश के तंज पर पलटवार माना जा रहा है। राजनीतिक विश्लेषकों का मानना है कि शिवपाल की मंशा है कि अखिलेश उन्हे पार्टी से बाहर करें ऐसे में उनकी विधानसभा की सदस्यता बची रहेगी और अगर वह खुद सपा से किनारा करते हैं तो उन्हे अपनी विधायकी गंवानी पड़ सकती है। प्रसपा अध्यक्ष ने सपा के टिकट पर पिछला विधानसभा चुनाव लड़ा था और मिल कर भाजपा का सूपडा साफ करने का दावा किया था।",politics
"राजस्थान बोर्ड 12वीं की परीक्षा में कांग्रेस से जुड़े 6 सवाल, गरीबी हटाओ का नारा किसने दिया था?","राजस्थान बोर्ड 12 वीं के राजनीतिक विज्ञान के पेपर में कांग्रेस पार्टी से जुड़े ज्यादा सवाल पूछने का मामला गर्मा सकता है। राज्य की मुख्य विपक्षी पार्टी भाजपा गहलोत सरकार को इस मुद्दे पर घेर सकती है। हालांकि, भाजपा की तरफ से प्रतिक्रिया नहीं आई है। दरअसल गुरुवार को राजनीतिक विज्ञान के प्रश्नपत्र में 6 सवाल सत्ताधारी दल कांग्रेस से जुड़े थे। हालांकि, विशेषज्ञों कहना है कि आजादी के बाद से लंबे समय तक कांग्रेस का ही शासन रहा। यह जानकारी पाठ्यक्रम में भी शामिल है। इसी वजह से कांग्रेस से जुड़े ज्यादा सवाल पूछे गए हैं। गुरुवार को हुआ था राजनीतिक विज्ञान का पेपर उल्लेखनीय है कि राजस्थान बोर्ड 12वीं का पॉलिटिकल साइंस का पेपर बृहस्पतिवार को हुआ था। इस प्रश्नपत्र में 6 सवाल राज्य के सत्ताधारी दल कांग्रेस से जुड़े थे। पेपर में एक सवाल कम्युनिस्ट पार्टी के विभाजन और एक सवाल बसपा से जुड़ा भी पूछा गय था। सिलेबस में एक दल के प्रभुत्व का दौर और कांग्रेस प्रणाली : चुनौतियां और पुर्नस्थापना दो टॉपिक्स हैं जो कांग्रेस पार्टी से जुड़े हुए हैं। जबकि एक सवाल बहुजन समाज पार्टी और वामपंथी दलों से संबंधित था। गरीबी हटाओ का नारा किसने दिया था? कांग्रेस की सामाजिक एवं विचारधारात्मक गठबंधन के रूप में संक्षिप्त विवेचना कीजिए। 1984 के लोकसभा चुनाव में कांग्रेस ने कुल कितनी सीटें जीती थी? भारत में प्रथम तीन आम चुनावों में किस दल का प्रभुत्व रहा?, कांग्रेस ने 1967 का आम चुनाव किन परिस्थितियों में लड़ा व इसका क्या जनादेश मिला? विवेचना कीजिए। आम चुनाव 1971 कांग्रेस की पुर्न स्थापना का चुनाव साबित हुआ। इस कथन की व्याख्या कीजिए। गरीबी हटाओ का नारा किसने दिया था?, अप्रत्यक्ष रूप से भी सवाल शामिल : एक सवाल था कि लोकसभा चुनाव 2004 के बाद अनेक महत्वपूर्ण मसलों पर अधिकतर दलों के बीच व्यापक सहमति बनी। इनमें से किन्हीं दो की संक्षिप्त विवेचना कीजिए। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"सीएम धामी के लिए चंपावत सीट ही क्यों खाली कराई गई, जानें क्या है समीकरण?","उत्तराखंड के मुख्यमंत्री पुष्कर सिंह धामी चंपावत विधानसभा सीट से चुनाव लड़ेंगे. चंपावत से पहली बार बीजेपी के विधायक बने कैलाश गहतोड़ी ने धामी के लिए ये सीट छोड़ दी है और अपना इस्तीफा स्पीकर ऋतु खंडूरी को सौंप दिया है. खटीमा सीट से चुनाव हारने के बाद सीएम बने पुष्कर धामी ने गहतोड़ी का अभार व्यक्त करते हुए कहा कि चंपावत से चुनाव लड़ना मेरे लिए सौभाग्य की बात होगी. हालांकि, कांग्रेस और बीजेपी के कई विधायकों ने मुख्यमंत्री के लिए अपनी सीट छोड़ने की बात कर रहे थे. ऐसे में धामी ने चंपावत सीट से ही उपचुनाव का फैसला क्यों किया? बता दें कि पुष्कर सिंह धामी के अगुवाई में बीजेपी विधानसभा चुनाव मैदान में उतरी थी. पुष्कर सिंह धामी अपनी परंपरागत खटीमा सीट से चुनावी मैदान में उतरे थे, लेकिन कांग्रेस के भुवन कापड़ी से मात खा गए थे. धामी ने भले ही अपनी सीट गंवा दी थी, पर सत्ता बचाने में कामयाब रहे थे. यही वजह थी कि बीजेपी के शीर्ष नेतृत्व ने धामी को चुनाव हारने के बाद भी सत्ता की कमान सौंपी. ऐसे में धामी को अपनी सीएम की कुर्सी बचाए रखने छह महीने के भीतर विधानसभा की सदस्यता लेनी जरूरी होगी. धामी के लिए बीजेपी विधायक ने छोड़ी सीट सीएम पुष्कर सिंह धामी के लिए बीजेपी विधायक कैलाश गहतोड़ी ने चंपावत सीट खाली हो गई है, जहां से उन्होंने उपचुनाव लड़ने के लिए हामी भर दी है. चंपावत सीट से बीजेपी का मजबूत गढ़ माना जाता है. विधानसभा चुनाव 2022 में चंपावत में बीजेपी के कैलाश गहतोड़ी ने कांग्रेस के हेमेश खार्कवाल को 5304 वोटों से हराया था. कैलाश गहतोड़ी को 32547 वोट पड़े जबकि कांग्रेस के हेमेश खर्कवाल को 27243 वोट मिले. चंपावत विधानसभा सीट पुष्कर सिंह धामी के लिए काफी सुरक्षित मानी जा रही है. प्रदेश के गठन के बाद चंपावत सीट पर पांच बार विधानसभा चुनाव हुए हैं, जिनमें से तीन बार बीजेपी और दो बार कांग्रेस ने जीत दर्ज की है. हालांकि, बीजेपी यहां से हर बार अपना कैंडिडेट बदलती रही है जबकि कांग्रेस से हेमेश खर्कवाल ही पांच बार से चुनाव लड़ रहे हैं. तीन बार बीजेपी और दो बार कांग्रेस जीती उत्तराखंड गठन के बाद पहली बार 2002 में चंपावत सीट पर हेमेश खर्कवाल विधायक बने थे, दूसरे नंबर पर निर्दलीय के रूप में चुनाव लड़ने वाले मदन सिंह महाराणा थे और बीजेपी तीसरे नंबर पर रही. इसके बाद 2007 में बीजेपी के टिकट पर वीना महाराजा विधायक चुनी गई, लेकिन 2012 में कांग्रेस से हेमेश खर्कवाल दोबारा से विधायक बने. 20217 में कैलाश चंद्र गहतोरी बीजेपी के टिकट पर विधायक चुने गए, लेकिन 2022 में पार्टी ने उनकी जगह कैलाश गहतोड़ी पर दांव लगाया तो जीत दर्ज करने में सफल रहे. चंपावत सीट पुष्कर सिंह की परंपरागत खटीमा विधानसभा सीट से सटी हुई है. चंपावत विधानसभा सीट अल्मोड़ा के अंतर्गत आती है, जहां बीजेपी के अजय टम्टा सांसद है. चंपावत सीट का 40 फीसदी हिस्सा पर्वतीय क्षेत्र में आता है और 60 फीसदी मैदानी क्षेत्र में है. धामी ने जोरशोर से तैयारी में जुट गए हैं, जिसकी शुरुआत उन्होंने चंपावत की गोरखनाथ मंदिर में गुरुवार को पूजा करके किया. चंपावत के लिए धामी ने खोला पिटारा चंपावत सीट पर बीजेपी भले ही तीन बार जीती हो, लेकिन पिछले दो चुनाव से लगातार कब्जा है. ऐसे में पुष्कर सिंह धामी ने चंपावत सीट से उपचुनाव लड़ने की तैयारी भी शुरू कर दी है. गुरुवार को चंपावत के मंच ग्राम पहुंचे सीएम पुष्कर धामी ने गुरु गोरखनाथ मंदिर के दर्शन किए. इसके बाद जनसभा को संबोधित करते हुए धामी ने चंपावत के लिए घोषणाओं की भी झड़ी लगा दी. चंपावत में एआरटीओ कार्यालय खोलने, बनबसा में मिनी स्टेडियम निर्माण, अमोड़ी में प्राथमिक स्वास्थ्य केंद्र खोलने और मंच उपतहसील में जल्द कार्य शुरू करने का एलान किया. सीएम ने टनकपुर इंजीनियरिंग कॉलेज को आईआईटी बनाने का प्रस्ताव केंद्र को भेजने और जिले को अखिल भारतीय स्तर पर पर्यटन मानचित्र पर लाने के लिए विशेष कार्ययोजना बनाए जाने की घोषणा भी की. पूर्णागिरि और देवी दुर्गा मंदिर का विकास कार्य प्राथमिकता के आधार पर किए जाएंगे. चंपावत गोलू देवता घोड़ाखाल गोलू देवता और चितई गोलू देवता को मिलाकर एक विशेष गोलज्यू कारिडोर बनाया जाएगा. सीएम ने चाय बागान से हिंगला देवी मंदिर तक रोप-वे बनाने के लिए शीघ्र विभाग को निर्देशित करने की बात कही. चंपावत सीट की विशेषता चंपावत सीट से आधे से अधिक मतदाता टनकपुर और बनबसा में हैं. यह सीट पूर्व सैनिक बाहुल्य भी है. सैनिक पारिवारिक पृष्ठभूमि वाले सीएम के लिए पूर्व फौजियों की हमदर्दी पहले से ही रही है. इसके अलावा साल 2017 और 2022 में यह सीट बीजेपी की झोली में गई है, इसका भाजपा को लाभ मिल सकता है. सीएम गुरुवार को चंपावत दौरे पर पहुंचे हैं. उनके साथ कैलाश गहतोड़ी भी हैं. सीएम धामी का चंपावत से चुनाव लड़ना तय हो गया है. ऐसे में कांग्रेस पर उनके खिलाफ दमदार प्रत्याशी को चुनाव मैदान में उतारने का भी दबाव होगा. हालांकि उनके पास इस सीट पर कांग्रेस के पूर्व विधायक हेमेश खर्कवाल, पूर्व राज्यसभा सांसद महेंद्र सिंह माहरा, कांग्रेस नेत्री विमला सजवाण जैसे विकल्प मौजूद हैं, लेकिन सीएम के सामने कांग्रेस के मजबूत उम्मीदवार उतरना होगा. ऐसे में देखते हैं कि कांग्रेस अपने किस नेता पर दांव खेलेगी?",politics
"राष्ट्रपति भवन पहुंचे बोरिस जॉनसन का पीएम मोदी ने किया स्वागत, ब्रिटिश पीएम ने ऐसे कहा थैंक्स",नई दिल्ली/टीम डिजिटल। ब्रिटेन के प्रधानमंत्री बोरिस जॉनसन आज शुक्रवार सुबह राष्ट्रपति भवन पहुंचे। इस दौरान पीएम मोदी ने उनका जोर-शोर के साथ स्वागत किया। इस प्रकार के शानदार स्वागत से अभिभूत होकर ब्रिटिश प्रधानमंत्री बोरिस जॉनसन ने धन्वाद किया। उन्होंने कहा कि शानदार स्वागत के लिए धन्यवाद...मुझे नहीं लगता कि चीजें हमारे (भारत-यूके) के बीच उतनी मजबूत या अच्छी रही हैं जितनी अब हैं।,politics
"GMC election: 7, 96,829 मतदाता 197 उम्मीदवारों के भाग्य का फैसला करेंगे","गुवाहाटी: 60 सदस्यीय गुवाहाटी नगर निगम (जीएमसी) चुनाव में कुल 7, 96,829 मतदाता 197 उम्मीदवारों के भाग्य का फैसला करेंगे। आम आदमी पार्टी (आप) ने जीएमसी चुनावों को अधिक महत्व देते हुए 40 उम्मीदवारों को मैदान में उतारा है, जबकि सत्तारूढ़ भाजपा चुनाव जीतने के लिए हर संभव प्रयास कर रही है।  यह भी पढ़े : Aaj ka rashifal April 22: आज इस राशि वाले लोग धन के मामले में बढ़ेंगे आगे, काली वस्‍तु का दान करें, पढ़ें सभी राशियों का हाल हाल के पंजाब विधानसभा चुनावों में अपनी सफलता के बाद और पिछले महीने के निकाय चुनावों में लखीमपुर और तिनसुकिया जिलों में दो नगरपालिका वार्डों में सफलता के अपने पहले स्वाद से उत्साहित होकर, आप असम और पूर्वोत्तर क्षेत्र में अपने आधार का विस्तार करने की कोशिश कर रही है। आप के दिल्ली विधायक आतिशी, जिन्होंने पार्टी और उसके असम राज्य समन्वयक बरेन चौधरी के लिए एक व्यस्त अभियान चलाया, ने कहा कि पार्टी अधिकांश सीटें जीतकर बोर्ड बनाएगी। चौधरी ने कहा कि दिल्ली के मुख्यमंत्री और आप के राष्ट्रीय संयोजक अरविंद केजरीवाल राजनीति में नैतिकता को बढ़ावा देते रहे हैं और इस तरह के सिद्धांतों से पार्टी को असम और अन्य पूर्वोत्तर राज्यों में अपना आधार बढ़ाने में मदद मिलेगी। आप जीएमसी चुनावों में खुद को दो राष्ट्रीय दलों - भाजपा और कांग्रेस - के विकल्प के रूप में पेश करने की कोशिश कर रही है। असम के मुख्यमंत्री हिमंत बिस्वा सरमा ने भाजपा के चुनाव अभियान का नेतृत्व किया और शहर भर में कई रैलियों को संबोधित किया, जबकि असम प्रदेश कांग्रेस अध्यक्ष भूपेन बोरा ने राज्य के मुख्य विपक्षी दल का नेतृत्व किया। राष्ट्रीय और स्थानीय दोनों राजनीतिक दल, अन्य सभी बुनियादी नागरिक सुविधाओं की उपलब्धता के अलावा सभी घरों में पाइप से पानी के साथ बाढ़ मुक्त, अपराध मुक्त और विकास केंद्रित शहर का वादा करने वाले लोगों को लुभाने के लिए पूरी तरह से बाहर हो गए हैं। यह भी पढ़े : Shani Gochar 2022: 30 साल के बाद शनि अपनी ही राशि में आ रहे हैं, इन राशियों पर होगी खुशियों की बरसात 57 वार्डों में कुल 197 उम्मीदवार मैदान में हैं, जबकि तीन वार्डों में भाजपा के उम्मीदवार पहले ही निर्विरोध चुने जा चुके हैं। भाजपा ने अपने सहयोगी असम गण परिषद को सात सीटें दी थीं। 57 वार्डों में 197 उम्मीदवार मैदान में हैं। कुल मिलाकर 7, 96,829 मतदाता जिनमें 3, 99,911 महिलाएं और 27 तीसरे लिंग के हैं, अपने मताधिकार का प्रयोग करने के लिए पात्र हैं। राजनीतिक रूप से महत्वपूर्ण चुनावों में इलेक्ट्रॉनिक वोटिंग मशीन का इस्तेमाल किया जाएगा। वोटों की गिनती 24 अप्रैल को होगी।",politics
"ब्रिटिश PM बोरिस जॉनसन भी हुए 'बुलडोज़र' के मुरीद, सोशल मीडिया पर जमकर वायरल हो रही तस्वीर","अहमदाबाद: दो दिवसीय दौरे पर भारत आए ब्रिटेन के पीएम बोरिस जॉनसन (Boris Johnson) ने गुरुवार (21 अप्रैल 2022) गुजरात में अक्षरधाम मंदिर समेत कई स्थानों का दौरा किया और राजनेताओं समेत कई उद्योगपतियों के साथ मुलाकात की। इस दौरान उन्होंने JCB पर चढ़कर फोटो भी खिंचवाई, जो सोशल मीडिया पर जमकर वायरल हो रहा है। बोरिस जॉनसन गुजरात के सीएम भूपेंद्र पटेल के साथ गाँधीनगर गिफ्ट सिटी में गुजरात बायोटेक्नोलाजी यूनिवर्सिटी के एक कार्यक्रम में भी पहुंचे। इसके बाद पीएम जॉनसन गाँधीनगर स्थित अक्षरधाम मंदिर गए। इस दौरान उन्होंने इसके इतिहास और धार्मिक महत्व के संबंध में जानकारी ली। उन्होंने गुजरात के सीएम भूपेंद्र पटेल के साथ पंचमहाल के हलोल GIDC में JCB फैक्ट्री का दौरा किया। इस दौरान बुलडोजर देखकर वे खुद को रोक नहीं पाए और सीधे ड्राइविंग सीट पर जाकर बैठ गए। कुछ देर बाद वे बुलडोजर के गेट पर खड़े हो गए और मीडिया की तरफ देखते हुए हाथ हिलाया। इसके वीडियो और तस्वीर सोशल मी‍डिया पर जमकर वायरल हो रहे हैं। बोरिस जॉनसन ने गुजरात दौरे पर उद्योगपति गौतम अडानी से उनके मुख्यालय जाकर मुलाकात की। गौतम अडानी ने जॉनसन की यात्रा पर खुशी प्रकट करते हुए कहा कि, 'अडानी हेडक्वार्टर में गुजरात की यात्रा करने वाले पहले ब्रिटिश प्रधानमंत्री बोरिस जॉनसन की मेजबानी करने पर सम्‍मानित महसूस कर रहा हूँ। जलवायु और स्थिरता एजेंडा के मुद्दे पर सहयोग देते हुए प्रसन्न हूँ। हमारा फोकस नवीकरणीय ऊर्जा के साथ-साथ ग्रीन H2 और नई ऊर्जा पर होगा। हम ब्रिटिश कंपनियों के साथ रक्षा और एयरोस्पेस प्रौद्योगिकियों के क्षेत्र में सह-निर्माण के लिए कार्य करेंगे।' 'जामा मस्जिद में जल चढ़ा तो, हज़ारों लोगों का खून बहेगा..', सपा सांसद शफीकुर्रहमान बर्क की खुली धमकी 'बोंचहा नाम के करंट ने अच्छे-अच्छों के होश उड़ा दिए हैं...', CM नीतीश पर तेजस्वी ने बोला हमला 'आततायी औरंगज़ेब के सामने चट्टान बनकर खड़े हो गए थे गुरु तेग बहादुर..', 400वें प्रकाश पर्व पर पीएम मोदी ने किया नमन",politics
"हनुमान बेनीवाल के गढ़ में आकर गरजी दिव्या मदेरणा, कह दी इतनी बड़ी बात की बढ़ गई सियासी हलचल","Kheenvsar: नागौर जिले की खींवसर विधानसभा में एक बार फिर सियासी दांव पेंच देखने को मिल रहे हैं, जहां दो दिन पूर्व आई ओसियां विधानसभा क्षेत्र से विधायक दिव्या मदेरणा ने खींवसर विधानसभा क्षेत्र को लेकर ऐसी बात कही की चारों तरफ सियासी हलचल बढ़ने लगी है. कांग्रेस की तेज तर्रार नेता और ओसियां विधायक दिव्या मदेरणा ने राष्ट्रीय लोकतांत्रिक पार्टी के गढ़ में पहुंचकर राष्ट्रीय लोकतांत्रिक पार्टी पर बड़ा हमला बोला है. सोशल मीडिया पर हिस्ट्रीशीटर का चैलेंज, बोला- मैं आदमखोर शेर हूं, पुलिस ने 3 दिन में धर दबोचा उन्होंने कहा कि खींवसर की हर ढाणी और इलाका विकास के माध्यम से शून्य है. उनका इस क्षेत्र से पारिवारिक जुड़ाव है और वो आज पॉलिटिकल रूप से मजबूत है. इसलिए अपने लोगों के लिए अब वो यहां खींवसर का पॉलिटिकल टेंपरेचर नापने आई है. आपको बता दें कि ओसियां विधायक दिव्या मदेरणा ने दो दिन पहले खींवसर के पांचलासिद्धा में अपने दौरे के दौरान यह बयान दिया था. यहां उन्होंने कहा कि उनके दादा परसाराम मदेरणा और पिता महिपाल मदेरणा ने इस क्षेत्र के विकास में काफी काम कराए थे. इस नाते उनका खुद का और मदेरणा परिवार की कई पीढ़ियों का इस क्षेत्र से गहरा जुड़ाव रहा है, लेकिन मौजूदा दौर में ये क्षेत्र विकास शून्य है और यहां के लोगों कि स्थिति दयनीय है. ओसियां विधायक दिव्या मदेरणा ने कहा कि वो खींवसर क्षेत्र को अपना परिवार मानती हैं. परिवार की बेटी होने के नाते वो यहां पारिवारिक संबंध निभाने तो यहां लगातार आती रहती हैं लेकिन इस बार वो यहां विशेषकर क्षेत्र का पॉलिटिकल टेम्परेचर नापने आई है. उन्होंने कहा कि अब यहां के लोगों को भी जागना होगा और बदलना होगा, नहीं तो आने वाले समय में हालात चिंताजनक हो जाएंगे. ओसियां विधायक दिव्या मदेरणा ने पांचलासिद्धा जसनाथ आश्रम पहुंचकर महंत सूरजनाथ महाराज से भी मुलाकात की और महंत द्वारा चलाये जा रहे नशामुक्ति अभियान की सरहाना की. आपको बता दें कि पंचायत चुनावों में नागौर सांसद हनुमान बेनीवाल और ओसियां विधायक दिव्या मदेरणा के बीच तल्खियां बढ़ गई थी। दरअसल पिछले साल पंचायत चुनावों में नागौर सांसद हनुमान बेनीवाल की राष्ट्रीय लोकतांत्रिक पार्टी और ओसियां विधायक दिव्या मदेरणा के बीच तल्खियां बढ़ गई थी. इन चुनावों में राष्ट्रीय लोकतांत्रिक पार्टी का जोधपुर जिले में जबरदस्त प्रदर्शन रहा था. ओसियां में तो राष्ट्रीय लोकतांत्रिक पार्टी की मदद से ही बीजेपी का प्रधान बना. यहां कांटे की टक्कर थी. राजस्थान के दूल्हे ने लौटाई टीके की इतनी मोटी रकम, शगुन में लिया केवल 1 रुपए और नारियल कांग्रेस और बीजेपी के 11-11 सदस्य चुनाव जीते थे और वहीं एक सदस्य राष्ट्रीय लोकतांत्रिक पार्टी से जीता था. राष्ट्रीय लोकतांत्रिक पार्टी के एक सदस्य ने बीजेपी के पक्ष में वोटिंग कर दिव्या मदेरणा के गढ़ में प्रधान की सीट उनसे छीन ली थी. वहीं, इसके अलावा भी जोधपुर जिले में राष्ट्रीय लोकतांत्रिक पार्टी ने दो जगह अपने प्रधान बना लिए. Report- Damodar Inaniya",politics
चंपावत विधायक कैलाश गहतोड़ी को मिलेगा अपनी सीट छोड़ने का ईनाम! भाजपा का जानिए पूरा प्लान,"चंपावत विधायक कैलाश गहतोड़ी को मुख्यमंत्री पुष्कर सिंह धामी के लिए विधानसभा सीट छोड़ने पर ईनाम मिलना तय है। भाजपा के प्रदेश अध्यक्ष मदन कौशिक ने इसके संकेत दे दिए हैं। कौशिक ने कहा कि गहतोड़ी की नई भूमिका क्या रहेगी, इस पर संगठन विचार कर रहा है।  दरअसल विधायक गहतोड़ी, धामी के विधानसभा चुनाव हारने के बाद से ही लगातार उनके लिए सीट छोड़ने की बात कह रहे थे। यह सीट मुख्यमंत्री की पुरानी सीट खटीमा से लगती हुई है। ऐसे में मुख्यमंत्री और भाजपा संगठन को गहतोड़ी का सुझाव अच्छा लगा। इस पर सहमति बनी तो अब सीट खाली कराई गई है। मुख्यमंत्री के लिए सीट छोड़ने के बाद अब भाजपा विधायक गहतोड़ी का भी सम्मान करेगी। इसके लिए उन्हें सरकार में कोई अहम दायित्व दिया जा सकता है। इसके अलावा भाजपा के पास गहतोड़ी को राज्यसभा भेजने का भी विकल्प खुला है। राज्यसभा की एक सीट जल्द ही खाली होने जा रही है। ऐसे में गहतोड़ी की राय के बाद इस पर निर्णय हो सकता है। हालांकि पार्टी के सूत्रों का कहना है कि विधायक गहतोड़ी राज्यसभा जाने की बजाए राज्य में ही किसी अहम जिम्मेदारी को प्राथमिकता दे सकते हैं। भाजपा के प्रदेश अध्यक्ष मदन कौशिक ने कहा कि विधायक गहतोड़ी ने चंपावत के हित में स्वागतयोग्य निर्णय लिया है। अब आगे उनकी पार्टी में क्या भूमिका होगी उसको लेकर संगठन विचार कर रहा है। कार्यकर्ताओं के साथ बैठक में लिया गया निर्णय : भाजपा प्रदेश अध्यक्ष मदन कौशिक ने कहा कि विधायक गहतोड़ी के सीट छोड़ने का निर्णय चंवापत में पार्टी के कार्यकर्ताओं की बैठक में लिया गया। वहां से प्रस्ताव आया जिस पर राज्य में विचार हुआ और फिर इस संदर्भ में शीर्ष नेतृत्व को बताया गया। बुधवार को ही विधायक गहतोड़ी के इस्तीफे का निर्णय हो गया था। उन्होंने कहा कि गहतोड़ी ने चंपावत की जनता के दिलों पर राज किया है। चंपावत के हित में उन्होंने बड़ा निर्णय लिया। उन्होंने इस निर्णय के लिए गहतोड़ी का आभार भी जताया। बारह विधायक सीट छोड़ने को तैयार थे : कौशिक कांग्रेस के कई विधायक भी सीएम के लिए सीट छोड़ने को तैयार थे, इसके बाद भी भाजपा ने अपने विधायक से सीट खाली क्यों कराई? इस सवाल के जवाब में प्रदेश अध्यक्ष मदन कौशिक ने कहा कि मुख्यमंत्री पुष्कर सिंह धामी के लिए बारह से ज्यादा विधायक सीट छोड़ने को तैयार थे लेकिन चंपावत के कार्यकर्ताओं की भावना को देखते यह निर्णय लिया गया है। गहतोड़ी बोले-मेरा कोई स्वार्थ नहीं बस पांच साल मुख्यमंत्री रहें धामी विधायक पद छोड़ने के बाद कैलाश गहतोड़ी ने कहा कि सीट छोड़ने के पीछे उनका कोई निजी स्वार्थ नहीं है। वह चाहते हैं कि मुख्यमंत्री पुष्कर सिंह धामी पांच साल तक राज्य की सेवा करते रहें। गहतोड़ी ने कहा-मेरी उम्र 54 साल हो गई है। पांच-छह मुख्यमंत्री देख लिए पर ऐसा ऊर्जावान युवा सीएम पहली बार देखा। चुनाव से छह माह पूर्व जिम्मेदारी मिलने के बाद मुख्यमंत्री धामी ने विकास के ताबड़तोड़ काम किए। इससे दोबारा भाजपा की सरकार बनी। गहतोड़ी ने कहा, चुनाव से पहले कोई कह रहा था कि भाजपा की बीस सीटें आ रही हैं, कोई कहता था कि 19 ही आ रही हैं। लेकिन युवा नेतृत्व के बल पर भाजपा 47 सीटें जीतने में कामयाब रही। सरकार रिपीट करने के बावजूद मुख्यमंत्री धामी खुद जीत नहीं पाए। उन्होंने कहा कि धामी में कोई बात तो होगी जो हार के बाद भी केंद्रीय नेतृत्व ने उन्हें फिर मुख्यमंत्री बनाया है। ऐसे ऊर्जावान युवा के लिए सीट छोड़ने की जिम्मेदारी मेरी थी। मैं खटीमा के पड़ोस की सीट से आता हूं। वहां के लोगों को यह अहसास भी कराया जाना चाहिए कि उन्होंने गलत किया है। मैंने जब चुनाव जीतने के बाद अपनी जनता को मन की इच्छा बताई तो वहां के लोगों ने मुझे सर आंखों पर बिठा लिया। लोगों की प्रेरणा और प्यार से ही मैने यह निर्णय लिया है। विधायकी फिर हासिल हो जाएगी : कैलाश बकौल गहतोड़ी-मेरी अपनी कोई पहचान नहीं। जिस संगठन का सदस्य बनना भी मुश्किल है, उसने मुझे दो बार विधायक बनाया। उसी से मेरी पहचान बनी। संघ के करोड़ों स्वयंसेवक देश के लिए बलिदान करते हैं। उन्होंने अपना पूरा जीवन देश सेवा में न्यौछावर कर दिया। उनके आगे मेरा योगदान कुछ भी नहीं। जहां तक विधायकी की बात है वो फिर हासिल कर ली जाएगी। यदि नहीं भी बना तो चंपावत के विकास के लिए लोग मुझे याद रखेंगे। यदि मेरे सीट छोड़ने से चंपावत का विकास होता है तो यह मेरे लिए सौभाग्य होगा। चंपावत में आज तक कई विधायक रहे हैं। मै भी विधायक रहकर क्या कर लेता। लेकिन मुख्यमंत्री के पांव यदि चंपावत में पड़ेंगे तो उस क्षेत्र में विकास की बयार बहेगी। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"कारकेड में घुसी रमेश बैस की पत्नी की कार, सुरक्षा में हुई चूक से मचा बवाल","रांची: बुधवार को झारखंड की राजधानी रांची में आधी रात राज्यपाल रमेश बैस की बीवी के कारकेड में एक कार के घुसने से बवाल मच गया। स्कॉर्पियो में सवार कुछ युवक भी कारकेड के साथ साथ ही चल रहे थे। उनका कहना है कि ब्रेकर सामने आया तथा उनकी गाड़ी आगे निकल गई। सुरक्षा में तैनात सैनिकों को हरकत में आते ही युवकों ने कारकेड के आगे ही वाहन खड़ा कर दिया। दरअसल, रमेश बैस की बीवी छत्तीसगढ़ से रांची लौटी थी। रात के लगभग 1 बजे कारकेड उन्हें लाने के लिए रांची स्टेशन पहुंचा था। कारकेड के राजभवन लौटते वक़्त 1 स्कॉर्पियो कार तेज रफ़्तार से कारकेड को ओवरटेक कर आगे निकल गई। कुछ दूर जाने के पश्चात् बीच सड़क पर ही कार अचानक रुक गई। कार को बीच सड़क रोके जाने से सुरक्षाकर्मी सतर्क हो गए। उन्होंने आनन-फानन में कार को अपने कब्जे में लिया। कार में 4 विद्यार्थी सवार थे। सुरक्षाकर्मियों ने कार समेत चारों विद्यार्थियों को गोंदा पुलिस के हवाले कर दिया। वही पुलिस की पूछताछ के चलते विद्यार्थियों ने बताया कि वे लोग बिहार और दिल्ली के रहने वाले हैं। अपने एक दोस्त के घर आए हुए हैं। जिस वक़्त कारकेड गुजर रहा था, उस समय एक ब्रेकर आ गया। जिसके पश्चात् वे लोग कारकेड से आगे निकल गए। उनके आगे निकलते ही कारकेड का सायरन बज उठा। जिसके कारण वे डर गए तथा ब्रेक लगा दिया। फिलहाल गोंदा पुलिस ने विद्यार्थियों के घरवालों को थाने बुलाया। तहकीकात के चलते पता चला है कि सभी विद्यार्थी पढ़ने वाले हैं। इस मामले को लेकर राजभवन की ओर से कोई शिकायत दर्ज नहीं करवाई गई है। सदर DSP प्रभात रंजन बार ने कहा कि तलाशी करने के पश्चात् विद्यार्थियों को छोड़ दिया जाएगा। 'जामा मस्जिद में जल चढ़ा तो, हज़ारों लोगों का खून बहेगा..', सपा सांसद शफीकुर्रहमान बर्क की खुली धमकी 'बोंचहा नाम के करंट ने अच्छे-अच्छों के होश उड़ा दिए हैं...', CM नीतीश पर तेजस्वी ने बोला हमला 'आततायी औरंगज़ेब के सामने चट्टान बनकर खड़े हो गए थे गुरु तेग बहादुर..', 400वें प्रकाश पर्व पर पीएम मोदी ने किया नमन",politics
कांग्रेस ने स्वतंत्र और निष्पक्ष चुनाव के लिए चुनाव आयोग का दरवाजा खटखटाया,"अगरतला: कांग्रेस कार्यसमिति के सदस्य और त्रिपुरा प्रदेश कांग्रेस कमेटी के प्रभारी अजय कुमार ने गुरुवार को दावा किया कि त्रिपुरा में सत्तारूढ़ भारतीय जनता पार्टी की ओर इशारा करते हुए कहा कि त्रिपुरा स्वतंत्र और निष्पक्ष चुनाव संभव नहीं है।  यह भी पढ़े : Aaj ka rashifal April 22: आज इस राशि वाले लोग धन के मामले में बढ़ेंगे आगे, काली वस्‍तु का दान करें, पढ़ें सभी राशियों का हाल कुमार नई दिल्ली में मुख्य चुनाव आयुक्त के साथ बैठक के बाद टीपीसीसी अध्यक्ष बिरजीत सिन्हा और कांग्रेस नेता सुदीप रॉय बर्मन के साथ मीडियाकर्मियों को जानकारी दे रहे थे। कुमार ने कहा, त्रिपुरा में भाजपा का शासन अराजकता से कम नहीं है। भगवा पार्टी विपक्ष की आवाज दबाने में कोई कसर नहीं छोड़ रही है। हाल ही में हुए नगर निकाय चुनावों में हुई हिंसा से संकेत मिलता है कि आगामी चुनावों में क्या स्थिति उत्पन्न हो सकती है। उन्होंने कहा, 'हमने हाल की हर घटना के बारे में बताते हुए चुनाव आयोग के समक्ष अपना पक्ष रखा है। हमारे कार्यकर्ताओं पर हमला किया गया है। पूरे त्रिपुरा में कांग्रेस के नेता भयानक राजनीतिक प्रतिशोध के अंत में हैं। यहां तक कि सुदीप रॉय बर्मन और बिरजीत सिन्हा जैसे नेता भी निशाने पर आ गए हैं। भाजपा के प्रायोजन के तहत अपने क्षेत्र के दिनों का आनंद ले रहे बदमाश राज्य में एक दलीय शासन स्थापित करने के लिए सब कुछ कर रहे हैं। उन्होंने कहा कि इन सभी मुद्दों को मुख्य चुनाव आयुक्त के सामने रखा गया था। डॉ कुमार के अनुसार, चुनाव आयोग ने कांग्रेस की शिकायतों को धैर्यपूर्वक सुना और पूर्ण सहयोग का आश्वासन दिया। यह भी पढ़े : Shani Gochar 2022: 30 साल के बाद शनि अपनी ही राशि में आ रहे हैं, इन राशियों पर होगी खुशियों की बरसात पुलिस की भूमिका पर अफसोस जताते हुए कांग्रेस नेता ने कहा, 'भाजपा के मोटरसाइकिल सवार बदमाश शांतिपूर्ण त्रिपुरा के लिए चिंता का एक वास्तविक कारण बन गए हैं। बार-बार संपर्क करने के बावजूद पुलिस ने कोई कार्रवाई नहीं की। उनकी (पुलिस) भूमिका मूकदर्शक से बेहतर कुछ नहीं है। उन्होंने आशा व्यक्त की कि चुनाव आयोग त्रिपुरा में स्वतंत्र और निष्पक्ष चुनाव सुनिश्चित करने के लिए आवश्यक कदम उठाएगा।",politics
भाजपा के राष्ट्रीय उपाध्यक्ष दिलीप घोष ने कहा- अनुभवी नेताओं को दरकिनार नहीं किया जाना चाहिए,"राज्य ब्यूरो कोलकाता। पश्चिम बंगाल में उपचुनावों में भारतीय जनता पार्टी (भाजपा) की हालिया हार के बाद पार्टी की बंगाल इकाई में आंतरिक कलह के बीच पार्टी के राष्ट्रीय उपाध्यक्ष दिलीप घोष ने गुरुवार को कहा कि प्रदेश अध्यक्ष सुकांत मजूमदार को सब पर ध्यान देना चाहिए और अनुभवी नेताओं को दरकिनार नहीं करना चाहिए।  भाजपा के कई वरिष्ठ सदस्यों ने हाल में राज्य इकाई के नेतृत्व पर पार्टी को ''कमियों'' की पहचान करने में विफल रहने के लिए निशाना साधा। घोष ने कहा कि तृणमूल कांग्रेस (टीएमसी) के कथित कुशासन के खिलाफ लड़ने में सक्षम बनने के लिए पार्टी को एकजुट होकर एक ताकत के रूप में काम करना चाहिए। घोष ने कहा कि सुकांत मजूमदार तुलनात्मक रूप से नए हैं। यह बिल्कुल स्पष्ट है कि उन्हें समायोजित होने में समय लग रहा है। हमें सभी को साथ लेकर चलने की जरूरत है। पार्टी के लिए कई लड़ाइयां लड़ चुके पुराने और अनुभवी नेताओं को दरकिनार नहीं किया जा सकता। मजूमदार, जिन्हें पिछले सितंबर में भाजपा अध्यक्ष नियुक्त किया गया था, ने हालांकि उनके बयानों पर प्रतिक्रिया देने से इन्कार कर दिया। इस साल की शुरुआत में पार्टी से निलंबित किए गए भाजपा नेता रितेश तिवारी ने पूर्व में नेतृत्व द्वारा उनकी उपेक्षा किए जाने का आरोप लगाया था। आसनसोल से टीएमसी के उम्मीदवार शत्रुघ्न सिन्हा से भाजपा की अग्निमित्र पाल की 3,00,000 से अधिक मतों से हार ने भाजपा की राज्य इकाई के भीतर अंतर्कलह को उजागर कर दिया है। कोलकाता की बालीगंज सीट पर पूर्व केंद्रीय मंत्री बाबुल सुप्रियो ने अपने निकटतम प्रतिद्वंद्वी मार्क्सवादी कम्युनिस्ट पार्टी(माकपा) को 20,228 मतों के अंतर से हराया। बालीगंज में भाजपा के उम्मीदवार तीसरे स्थान पर रहे।भाजपा के राष्ट्रीय सचिव अनुपम हाजरा ने हाल में बंगाल इकाई नेतृत्व से कमियों की पहचान करके चीजें दुरुस्त करने का आग्रह किया था और चेतावनी दी कि अगर ऐसा नहीं हुआ तो राज्य में पार्टी का अस्तित्व संकट में पड़ जाएगा। हाजरा ने यह भी कहा कि नेतृत्व को ''सब कुछ ठीक है'' का नाटक करने के बजाय चिंता वाले मुद्दों को हल करने के लिए कदम उठाने चाहिए। पिछले हफ्ते भाजपा सांसद सौमित्र खान ने भी उपचुनावों में पार्टी की हार पर बंगाल नेतृत्व को आड़े हाथों लिया था और कहा था कि नुकसान की उम्मीद थी, क्योंकि राज्य इकाई का नेतृत्व राजनीतिक परिपक्वता से रहित अनुभवहीन नेता'' कर रहे हैं।",politics
"कांग्रेस के पुनरुत्थान में जुटे पीके : संगठनात्मक चुनाव की तैयारी, छह करोड़ से ज्यादा कार्यकर्ता चुनेंगे नया अध्यक्ष",विस्तार कांग्रेस के पुनरुत्थान के लिए चुनाव रणनीतिकार प्रशांत किशोर के प्रस्ताव पर आगे बढ़ते हुए पार्टी ने संगठनात्मक चुनाव की तैयारी शुरू कर दी है। कांग्रेस के 6 करोड़ से ज्यादा कार्यकर्ता पार्टी का नया अध्यक्ष चुनेंगे।,politics
20 साल में 13वां उपचुनाव: मुख्यमंत्री पुष्कर सिंह धामी की सीट के लिए चंपावत में सजा मैदान,"राज्य में निर्वाचित विधानसभा के बीस साल के सफर में 13वें उपचुनाव का रास्ता साफ हो गया है। एक बार फिर मुख्यमंत्री की सीट सुरक्षित करने के लिए जरूरी संवैधानिक प्रक्रियाओं को पूरा करने के लिए उपचुनाव हो रहा है। राज्य में इससे पूर्व भी इसी कारण चार बार उपचुनाव की नौबत आ चुकी है। विधायक कैलाश गहतोड़ी के इस्तीफे के बाद सीएम धामी चंपावत से उपचुनाव लड़ेंगे। छोटे राज्य उत्तराखंड में रह-रहकर उपचुनाव की नौबत आती रहती है। सबसे पहले वर्ष 2002 में तत्कालीन मुख्यमंत्री एनडी तिवारी के लिए विधानसभा का रास्ता साफ करने के लिए रामनगर में उपचुनाव हुआ। इसके बाद बीसी खंडूड़ी के लिए धुमाकोट, विजय बहुगुणा के लिए सितारगंज और हरीश रावत के लिए धारचूला में इसी कारण उपचुनाव कराना पड़ा। चंपावत का उपचुनाव इसी कड़ी में अगला पड़ाव होगा। इसके अलावा निर्वाचित विधायकों के निधन या संसद के लिए निर्वाचन या नाराजगी के कारण इस्तीफा दिए जाने से भी कुल आठ बार उपचुनाव की नौबत आ चुकी है। देवभूमि में उपचुनाव -उत्तराखंड की चौथी विधानसभा में सल्ट, पिथौरागढ़ और थराली विधानसभा सीट पर हुए उपचुनाव -तीसरी विधानसभा में भगवानपुर, डोईवाला, धारचूला, सोमेश्वर और सितारगंज में उपचुनाव कराना पड़ा -दूसरी विधानसभा में विकासनगर, कपकोट व धुमाकोट में उपचुनाव -प्रथम विधानसभा में रामनगर विधानसभा सीट पर कराया गया था उपचुनाव :चंपावत उपचुनाव: मुख्यमंत्री पुष्कर सिंह धामी के सामने कौन...? कांग्रस इन नेताओं पर खेल सकती है दांव सीट खाली होने की अधिसूचना जारी उपचुनाव जून के अंत तक संभव विधायक कैलाश गहतोड़ी के गुरुवार को विधानसभा की सदस्यता से इस्तीफा देने के बाद चंपावत सीट खाली हो गई है। विधानसभा सचिवालय की ओर से इस संदर्भ में अधिसूचना जारी कर दी गई है। गुरुवार सुबह विधायक गहतोड़ी ने विधानसभा की अपनी सदस्यता से इस्तीफा दे दिया था। विधानसभा अध्यक्ष ने उनका इस्तीफा स्वीकार भी कर लिया था। इसके बाद अब विधानसभा सचिवालय की ओर से इस संदर्भ में आधिकारिक रूप से अधिसूचना जारी कर दी गई है। इसके बाद अब इस सीट पर चुनाव कराने को लेकर चुनाव आयोग आगे की कार्रवाई करेगा। हालांकि चंपावत विधानसभा का उपचुनाव जून अंत तक हो सकता है। तय प्रक्रिया के अनुसार, विधानसभा सीट रिक्त होने की सूचना मुख्य निर्वाचन अधिकारी, उत्तराखंड के जरिए भारत निर्वाचन आयोग को दी जाएगी। सामान्य तौर पर सीट रिक्त घोषित होने के छह माह के अंदर आयोग उपचुनाव सम्पन्न कराता है। इसके लिए आयोग देशभर में अन्य राज्यों में उपलब्ध रिक्त सीटों का भी विवरण लेकर सभी जगह एक साथ उपचुनाव कराता है। अधिसूचना जारी होने के बाद आयोग को चुनाव सम्पन्न कराने में करीब एक माह का समय लगता है। इस तरह माना जा रहा है कि चंपावत का उपचुनाव जून अंतिम सप्ताह तक हो सकता है। उत्तराखंड में वैसे भी जून अंत में मानसून सक्रिय हो जाता है, इस कारण मानसून अवधि में चुनाव प्रक्रिया मुश्किल हो जाती है। उपचुनाव की घोषणा के साथ ही जिले में आदर्श आचार संहिता भी प्रभावी हो जाएगी। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"MCD के कार्यकाल के आखिरी दिन महावीर नगर में लगी फैंसी लाइट, बीजेपी नेताओं ने गिनाई उपलब्धियां","19 अप्रैल को एमसीडी का कार्यकाल खत्म हो गया. अब तीनों निगमों के एकीकरण के बाद दोबारा चुनाव होंगे. जिसको लेकर अभी लंबा इंतज़ार बाकी है. ऐसे में कार्यकाल के आखिरी दिन महावीर नगर इलाके में फैंसी लाइट लगाई गई. इस कार्यक्रम में इलाके के तमाम लोग जमा हुए.  नई दिल्ली : 19 अप्रैल को एमसीडी का कार्यकाल खत्म हो गया. अब तीनों निगमों के एकीकरण के बाद दोबारा चुनाव होंगे. जिसको लेकर अभी लंबा इंतज़ार बाकी है. ऐसे में कार्यकाल के आखिरी दिन महावीर नगर में फैंसी लाइट लगाई गई. इस कार्यक्रम में इलाके के तमाम लोग जमा हुए. बीजेपी की पूर्व पार्षद रीटा ओबरॉय भी इसमें मौजूद रहीं. इस मौके पर बीजेपी नेताओं ने रीटा को पार्षद चुनने के लिए इलाके की जनता को धन्यवाद दिया. बीजेपी नेता ने इस दौरान तरह-तरह से अपनी उपलब्धियां गिनाईं. उन्होंने कहा कि कोरोना संकट काल में बीजेपी के लोगों ने जनता की खुलकर मदद की. उन्होंने कहा कि बीजेपी ही है जो ईमानदारी से और बिना वोटों का लालच किए लोगों की मदद करती रही है और आगे भी करती रहेगी. उन्होंने लोगों से यह अपील की कि आने वाले समय में जब भी एमसीडी के चुनाव हों तो वह बीजेपी नेताओं के कामों को जेहन में हमेशा रखें. मौका मिलने पर दोबारा बीजेपी नेता लोगों की हर संभव मदद करेंगे. : लॉकडाउन में नौकरी गई तो बन गया लुटेरा, पुलिस ने पब्लिक की मदद से पकड़ा अंत में बीजेपी नेता ने कहा कि कोई और पार्टी जो झूठे और फ्री के दावे-वादे करके लोगों को झांसा दे रही है. उसकी वजह से एमसीडी के करोड़ों रुपए नहीं मिल पाने उसकी वजह से एमसीडी का काफी सारा काम प्रभावित हुआ, लेकिन MCD एक हो गई है. ऐसे में लोगों के कोई काम रुकेंगे नहीं.",politics
Sushil Modi: बोचहां में क्यों हारे? सुशील मोदी ने उठाए भाजपा जदयू में तालमेल पर सवाल,"पटनाः Sushil Modi: बोचहां उपचुनाव में भाजपा की हार का मुद्दा और खिंचता जा रहा है. पार्टी के कई नेता पहले भी समीक्षा की बात कर चुके हैं. यहां तक एनडीए के कई घटक दल भी अलग अलग आवाज उठा रहे हैं. बिहार के पूर्व उप मुख्यमंत्री एवं राज्यसभा सदस्य सुशील कुमार मोदी ने बोचहां उप चुनाव और विधान परिषद चुनाव में एनडीए के खराब प्रदर्शन के लिए गुरुवार को इशारे में नेतृत्व को जिम्मेदार ठहराया है. उन्होंने भी इस मसले पर अब अपनी प्रतिक्रिया दी है और अलग अलग चार ट्वीट कर हार पर विचार और मंथन की बात कही है. एनडीए नेतृत्व करेगा समीक्षा गुरुवार को अलग अलग ट्वीट करते हुए वरिष्ठ नेता सुशील मोदी ने कहा कि एनडीए नेतृत्व दोनों चुनावी परिणाम की समीक्षा करेगा, ताकि समय रहते कमियां दूर की जा सकें. उन्होंने गुरुवार को इस संबंध में छह मिनट के अंतराल में ट्विटर पर एक के बाद एक चार ट्वीट किए. उन्होंने कहा, "" बिहार विधान परिषद की 24 सीटों पर हुए चुनाव में एनडीए को दस सीटों का नुकसान और फिर बोचहां विधानसभा के उपचुनाव में एनडीए उम्मीदवार का 36 हजार मतों के अंतर से पराजित होना, हमारे लिए गहन आत्मचिंतन का विषय है. एनडीए नेतृत्व इसकी समीक्षा करेगा, ताकि सारी कमियां दूर की जा सकें."" पराजित होना गहन आत्मचिंतन का विषय मोदी ने कहा है कि 2019 जैसा तालमेल इस बार नहीं दिखा. उपचुनाव में भारी अंतर से हार का यह बड़ा कारण रहा. उन्होंने कहा कि अतिपिछड़ा स्वर्ण वोट खिसकना मंथन का विषय है. सुशील मोदी ने कहा कि स्थानीय प्राधिकार कोटे से बिहार विधान परिषद की 24 सीटों पर हुए चुनाव में एनडीए को दस सीटों का नुकसान और फिर विधानसभा की बोचहां सीट पर उप चुनाव में एनडीए प्रत्याशी का 36 हजार मतों के अंतर से पराजित होना हमारे लिए गहन आत्मचिंतन का विषय है. एनडीए के मजबूत जनाधार अति पिछड़ा वर्ग और सवर्ण समाज के एक वर्ग का वोट खिसक जाना अप्रत्याशित था. इसके पीछे क्या नाराजगी थी, इस पर एनडीए अवश्य मंथन करेगा. क्यों नहीं रहा तालमेल, समीक्षा जरूरी: मोदी वर्ष 2019 के संसदीय चुनाव में एनडीए के घटक दलों ने पूरे तालमेल से एक दूसरे को जिताने के लिए मेहनत की थी, जिससे हमारा स्ट्राइक रेट अधिकतम था. गठबंधन के खाते में राज्य की 40 में से 39 सीटें आयी थीं, जबकि राजद सभी सीटें हार गया था. मोदी ने एनडीए के घटक दलों में तालमेल को लेकर कहा कि बिहार विधान परिषद की 24 सीटों पर चुनाव और विधानसभा की बोचहा सीट पर उपचुनाव में एनडीए के घटक दलों के बीच 2019 जैसा तालमेल क्यों नहीं रहा, इसकी भी समीक्षा होगी. पढ़िये: भागलपुर: 142 करोड़ खर्च, फिर भी गड्ढों में ही फंसा है नेशनल हाइवे 80",politics
"'जामा मस्जिद में जल चढ़ा तो, हज़ारों लोगों का खून बहेगा..', सपा सांसद शफीकुर्रहमान बर्क की खुली धमकी","लखनऊ: अपने विवादित बयानों को लेकर अक्सर विवादों में रहने वाले संभल के समाजवादी पार्टी (सपा) सांसद शफीकुर्रहमान बर्क ने एक बार फिर भड़काऊ बयान दिया है। सपा सांसद इस दौरान संभल की जामा मस्जिद में जल चढ़ाने वाली बात पर भी आगबबूला हो गए और उन्होंने ऐलान कर दिया कि अगर मस्जिद में जल चढ़ा तो हजारों लोगों का खून बहेगा। इसके साथ ही बर्क ने प्रशासन को भी चेतावनी देते हुए स्थिति सही करने की हिदायत दे डाली। मीडिया रिपोर्ट के मुताबिक, दिल्ली में हनुमान जयंती पर हुई हिंसा के बाद जहाँगीरपुरी मस्जिद में हुई बुलडोजर कार्रवाई से नाराज सांसद बर्क ने कहा कि, 'मस्जिद में तोड़फोड़ मुसलमानों को दबाने का प्रयास है। ऐसे में हिन्दुस्तान में मुसलमान जिंदा कैसे रहेगा। जहाँगीरपुरी में जो अत्याचार हुआ है, वह बर्दाश्त नहीं किया जा सकता है। रमजान के माह में मस्जिद पर जो बुलडोजर चलाया गया है, इससे बुरी बात नहीं हो सकती। इसका में दिल से निन्दा करता हूँ।' बर्क ने कहा कि मस्जिद और उसके आसपास के क्षेत्र से हटाए गए अतिक्रमण की जानकारी लेने के लिए अब वे जहाँगीरपुरी जाएँगे। अपने पौत्र और MLA जियाउर्रहमान बर्क के साथ एक संयुक्त प्रेस वार्ता के दौरान बर्क ने कहा कि, '22 अप्रैल को वे जहाँगीरपुरी जाएँगे और देखेंगे कि कौन सा अतिक्रमण था, जिस पर बुलडोजर चलाया गया है।' साथ ही दिल्ली में हुई अतिक्रमण पर कार्रवाई के लिए बर्क ने भाजपा सरकार को जिम्मेदार ठहराया है। वहीं जामा मस्जिद में जल चढ़ाने वाली बात पर बर्क ने कहा कि, 'अगर ऐसा हुआ तो हजारों आदमियों का खून बहेगा। इसको मुसलमान कभी बर्दाश्त नहीं करेगा। हम अमन चाहते हैं, ऐसी बात क्यों करते हो। मैं गुजारिश करता हूँ कि प्रशासन को सतर्क रहना चाहिए। ईद पर बिजली पानी का प्रबंध होना चाहिए। प्रशासन से माँग है कि इस बात का ध्यान रखा जाए कि नफरत न पनपे। जामा मस्जिद पर जल चढ़ाने की बात कही, मगर हमने मुसलमानों को समझा-बुझाकर हालात को नियंत्रण में किया है। मै यही गुजारिश करता हूँ कि ईद और अलविदा पर माकूल इंतजाम होने चाहिए।' 'अम्मी वो रोज़े में ये सब क्यों कर रहे हैं ...', अपने ही मामा को पत्थरबाज़ी करते देख डरी मुस्लिम बच्ची.. देखें Video मोहम्मद अंसार: महिलाओं से छेड़छाड़, पुलिस पर हमला और अब जहांगीरपुरी हिंसा, कई बार पकड़ाया और हर बार छूटा झुग्गी में जन्म, कबाड़ी का काम.., जहांगीरपुरी हिंसा के मास्टरमाइंड 'अंसार' के पास कैसे आए करोड़ों रुपए ?",politics
"इफ्तार के बहाने सियासी गठजोड़: राजद ने मुकेश सहनी और चिराग पासवान को दिया निमंत्रण, जानें क्या हैं इसके सियासी मायने","राष्ट्रीय जनता दल (राजद) को हाल ही में बोचहां विधानसभा उपचुनाव में जीत मिली है। इसमें विकासशील इंसान पार्टी (वीआईपी) ने अहम भूमिका निभाई। पार्टी ने एनडीए के वोटों को काटने का काम किया। इससे दोनों पार्टियों के रिश्ते गहरे होने की उम्मीद है। अब राजद ने अति पिछड़ी जाति के नेता और वीआईपी मुखिया मुकेश सहनी को इफ्तार पार्टी का निमंत्रण दिया है। इस पार्टी का आयोजन शुक्रवार को वरिष्ठ नेता राबड़ी देवी और तेजस्वी यादव ने किया है। राजद ने जमुई से सांसद और लोक जनशक्ति पार्टी (रामविलास) ने नेता चिराग पासवान को भी इफ्तार पार्टी का न्योजा भेजा है। यह राजद के मुस्लिम-यादवों से परे अपनी राजनीति का विस्तार करने के स्व-स्वीकृत लक्ष्य का हिस्सा है। अब पार्टी एमवाई के समीकरण से हटकर ए टू जेड (सभी वर्ग) में अपनी पैठ बनाना चाहती है। पार्टी पहले ही चिराग को महागठबंधन में शामिल होने का ऑफर दे चुकी है। चिराग ने अभी तक अपने पत्ते नहीं खोले हैं, उनके पास कुछ ही विकल्प बचे हैं। उनके चाचा पशुपति पारस दूसरी पार्टी की कमान संभाल रहे हैं और उन्हें अनिवार्य रूप से बीजेपी के सहयोगी के रूप में प्रतिस्थापित कर दिया है। इसके अलावा बिहार में नीतीश को एनडीए का प्रमुख चेहरा मान लिया है, ऐसे में हो सकता है कि चिराग को उस गठबंधन में जगह न मिले। इसी तरह सहनी के लिए भी विकल्प सीमित हैं। बता दें कि वीआईपी पहले राजद के नेतृत्व वाले महागठबंधन का हिस्सा थी। 2020 के विधानसभा चुनाव से पहले दोनों की राहें जुदा हो गईं। अब जब एनडीए ने उन्हें साइडलाइन करते हुए उनके विधायकों को अपने में मिला लिया है, इस स्थिति में बिहार की राजनीति में प्रासंगिक बने रहने के लिए सहनी के पास यह एक मौका है। सहनी का वोटबैंक महत्वपूर्ण है जिसे नकारा नहीं जा सकता। बोचहां उपचुनाव में बीजेपी उम्मीदवार बेबी कुमारी को 36 हजार से ज्यादा वोट से शिकस्त मिली जबकि वीआईपी उम्मीदवार गीता कुमारी को 29,000 से ज्यादा वोट मिले थे। वहीं राजद प्रत्याशी अमर पासवान को जीत मिली थी। ऐसा लगता है कि राजद लोकसभा और विधानसभा चुनावों की योजना बना रही है, जिसके लिए अभी कुछ समय बचा हुआ है। 2020 के विधानसभा चुनाव में राजद सबसे बड़ी पार्टी के तौर पर उभरी थी। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
गुजरात: आखिर क्यों बदले-बदले नजर आ रहे हैं हार्दिक पटेल?,"पाटीदार नेता हार्दिक पटेल गुजरात की राजनीति में इन दिनों सबसे ज्यादा चर्चा में बने हुए हैं. अटकलें लगाई जा रही हैं कि हार्दिक पटेल जल्द ही कांग्रेस का हाथ छोड़ और बीजेपी का दामन थाम सकते हैं. हार्दिक पटेल के बीजेपी ज्वाइन करने की अटकलों के बाद प्रदेश की राजनीति गरमा गई है. गुजरात विधानसभा चुनाव से ठीक पहले हार्दिक के बीजेपी में शामिल होने की खबरों ने कांग्रेस को परेशान कर दिया है. ऐसा इसलिए है क्योंकि 2017 के विधानसभा चुनाव में हार्दिक पटेल के नेतृत्व के कारण ही कांग्रेस, बीजेपी को 99 सीटों पर समेटने में कामयाब रही थी. अब सवाल उठ रहे हैं कि आखिरकार हार्दिक कांग्रेस से नाराज क्यों हैं? दरअसल हार्दिक पटेल ने 2017 के चुनाव के बाद आधिकारिक तौर पर 2019 के लोकसभा चुनाव से पहले कांग्रेस को ज्वाइन किया था. कांग्रेस ने भी हार्दिक पटेल को पाटीदार समाज का नेता होने के नाते कार्यकारी अध्यक्ष का स्थान दिया और 2019 लोकसभा चुनाव और हाल ही में हुए पांच राज्यों के चुनाव में हार्दिक पटेल के जरिए चुनावी सभा भी करवाई. कहां से शुरू हुई परेशानी? हार्दिक पटेल ने कांग्रेस के लिए चुनाव प्रचार तो कर दिया लेकिन इससे पार्टी के वरिष्ठ नेताओं को परेशानी होने लगी. ऐसा इसलिए क्योंकि हार्दिक किसी भी कार्यक्रम में जाते तो सभी की निगाहें उन्हीं पर होती थीं. खासकर राहुल और प्रियंका गांधी से हार्दिक पटेल को महत्व मिलने की बात गुजरात कांग्रेस को नागवार गुजरी. जिसका नतीजा यह हुआ कि राज्य के कांग्रेस नेताओं ने पहले हार्दिक पटेल को सार्वजनिक कार्यक्रम से नजरअंदाज करना शुरु किया. कुछ ही वक्त के बाद हालात यहां तक पहुंच गए कि गुजरात में कांग्रेस के कौन-कौन से कार्यक्रम हो रहे हैं इसके बारे में हार्दिक पटेल को जानकारी ही देना बंद करवा दिया गया. हालांकि इन सबका हार्दिक पर कोई असर नहीं हुआ, लेकिन कोरोना काल में पिता की मौत के उन्हें तोड़कर रख दिया. हार्दिक के पिता के बाद बीजेपी अध्यक्ष जेपी नड्डा, गुजरात के मुख्यमंत्री भूपेंद्र पटेल और खुद प्रधानमंत्री ने उन्हें फोन कर हाल जाना, लेकिन कांग्रेस के नेता कोरोना खत्म होने के बाद भी वहां नहीं पहुंचे. कांग्रेस और प्रियंका से नाराज हैं हार्दिक? हार्दिक पटेल का कहना है कि वह राहुल या प्रियंका गांधी से नहीं बल्कि गुजरात के कांग्रेस अध्यक्ष से है. हार्दिक का कहना है कि उन्होंने कई बार अपनी बात गुजरात कांग्रेस अध्यक्ष के सामने रखी, लेकिन इसका कोई नतीजा नहीं निकला. आजतक के साथ खास बातचीत करते हुए हार्दिक पटेल ने कह, कांग्रेस गुजरात की सत्ता से 30 सालों से बाहर है, लेकिन हाईकमान फिर भी कोई ठोस फैसला नहीं ले रहा है. इस मामले में बीजेपी की तारीफ करते हुए हार्दिक पटेल ने कहा, बीजेपी 30 साल से गुजरात में सत्ता में है लेकिन आज भी पार्टी में किसी भी चीज को लेकर डिसीजन काफी स्ट्रॉग रहता हैं. बीजेपी नेताओं के करीबी ने लड़ा हार्दिक का केस हाल ही में हार्दिक पटेल की सजा पर सुप्रीम कोर्ट ने स्टे लगा दिया था. सजा पर स्टे ऑर्डर के बाद हार्दिक पटेल ने ये एलान भी कर दिया की वह गुजरात में चुनाव लड़ेंगे. हार्दिक पटेल सुप्रीम कोर्ट में केस लड़ने वाले वकील का नाम था मनिंदर सिंह. यह बात कम ही लोगों को पता है कि वकील मनिंदर सिंह के बीजेपी नेताओं से अच्छे संबंध हैं अब सवाल खड़ा हो रहा है कि हार्दिक पटेल ने बीजेपी ने अच्छे रिश्ते रखने वाले वकील को अपना केस क्यों दिया, जब कांग्रेस के पास कपिल सिब्बल, अभिषेक मनु सिंघवी जैसे वरिष्ठ वकीलों का पैनल है. जानकारों का कहना है कि हार्दिक पटेल का बीजेपी में शामिल होने की मुख्य वजह उन पर लगे राष्ट्रद्रोह समेत 30 से ज्यादा केस हैं. गुजरात के अलग-अलग शहरों में हार्दिक पटेल पर केस चल रहे हैं. ऐसे में हर बार हार्दिक के लिए उन केस में हाजिर रहना संभव नहीं हे और यही केस आगे चल कर हार्दिक के राजनीतिक भविष्य पर भी सवाल खड़े कर सकते हैं. ऐसे में बीजेपी के साथ जुड़ना के लिए फायदेमंद है. बीजेपी से जुड़ने पर होगा फायदा? हार्दिक पटेल पाटीदार समुदाय से आते हैं. पाटीदार समुदाय सालों से बीजेपी की वोट बैंक रहा हैं. हार्दिक पटेल अगर बीजेपी नेता के तौर पर भी अपने समुदाय में जाते हैं तो उन्हें वही मान-सम्मान मिलेगा. आम तौर पर देखा जा सकता है कि पाटीदार समुदाय के सामाजिक संस्थान के लोग कांग्रेस से दूरी बनाए रखने में ही अपना भला समझते हैं. अगर हार्दिक पटेल बीजेपी ज्वाइन करते हैं तो इससे उनका पाटीदार समाज में मान बढ़ेगा. अब यह देखने दिलचस्प होगा की हार्दिक पटेल बीजेपी से जुड़ते हैं या नहीं, लेकिन इतना तो साफ है कि 2022 के चुनाव से पहले हार्दिक पटेल गुजरात की राजनीति में बड़ा हेरफेर जरूर करेंगे.",politics
"इफ्तार के लिए तेजप्रताप ने भेजा अमित शाह को निमंत्रण, कहा- 'तुम राम कहो, वो रहीम कहें'","पटना: बिहार के पूर्व स्वास्थ्य मंत्री तथा लालू यादव के बड़े बेटे तेजप्रताप यादव ने दावत-ए-इफ्तार के लिए केंद्रीय गृहमंत्री अमित शाह को आमंत्रण भेजा है। तेजप्रताप यादव ने एक ट्वीट कर बोला कि रमजान के मुबारक अवसर पर गृहमंत्री अमित शाह का पाटलिपुत्र की पावन धरती पर 10 सर्कुलर रोड पर आयोजित दावत-ए-इफ्तार में स्वागत है। ट्वीट के आखिर में तेजप्रताप यादव ने लिखा:- तुम राम कहो, वो रहीम कहें, दोनों की ग़रज़ अल्लाह से है। तुम दीन कहो, वो धर्म कहें, मंशा तो उसी की राह से है। आपको बता दें कि तेजप्रताप यादव अपने बयानों तथा सोशल मीडिया पर पोस्ट को लेकर अक्सर सुर्ख़ियों में रहते हैं। तेजप्रताप यादव रमजान के अवसर पर पार्टी दफ्तर तथा सरकारी आवास पर दावत-ए-इफ्तार का आयोजन भी करते रहे हैं। केंद्रीय गृह मंत्री अमित शाह को भेजी गई चिट्ठी के कवर पर समारोह की पूरी खबर दी गई है। इसके अनुसार, तेजप्रताप यादव पटना में 10 सर्कुलर रोड पर आज दावत-ए-इफ्तार का आयोजन करने वाले हैं। केंद्रीय गृह मंत्री को भेजी गई चिट्ठी में प्रेषक के स्थान पर राबड़ी देवा का नाम लिखा गया है। उनके अतिरिक्त तेजस्वी यादव और तेजप्रताप यादव के नाम का भी जिक्र किया गया है। 'बोंचहा नाम के करंट ने अच्छे-अच्छों के होश उड़ा दिए हैं...', CM नीतीश पर तेजस्वी ने बोला हमला 'मोदी सरकार की तरह रावण को भी था अहंकार..', कर्नाटक पर भाजपा पर जमकर बरसे केजरीवाल धारा 370 हटने के बाद पहली बार जम्मू कश्मीर का दौरा करेंगे पीएम मोदी, पंचायती राज कार्यक्रम में होंगे शामिल",politics
"राजस्थान के 12वीं बोर्ड परीक्षा में आए कांग्रेस से जुड़े 8 सवाल, भाजपा ने लगाया प्रचार करने का आरोप","इंडिया न्यूज़, जयपुर: राजस्थान में 12वीं बोर्ड परीक्षा चल रही है। परीक्षा में कांग्रेस पार्टी से जुड़े पूछे गए सवालों को लेकर विवाद खड़ा हो गया है। पहली बार ऐसा हुआ है कि बोर्ड की परीक्षा में पॉलिटिकल साइंस के पेपर में कांग्रेस पार्टी से जुड़े 8 सवाल पूछे गए हों और सभी छह सवालों में सिर्फ कांग्रेस की तारीफ हुई है। एक-एक सवाल भारतीय कम्युनिस्ट पार्टी और बहुजन समाज पार्टी को लेकर भी पूछे गए हैं। परीक्षा में पूछे गए ये सवाल 1- कांग्रेस की सामाजिक एवं विचारधारात्मक गठबंधन के रूप में संक्षिप्त विवेचना कीजिए 2- एक दल के प्रभुत्व का दौर और कांग्रेस प्रणाली -चुनौतियां और पुनर्स्थापना 3- 1984 के लोकसभा चुनाव में कांग्रेस ने कुल कितनी सीटें जीती थी 4- भारत में प्रथम तीन आम चुनावों में किस दल का प्रभुत्व रहा और क्या हो रहा है 5- कांग्रेस ने 1967 का आम चुनाव किन परिस्थितियों में लड़ा और इसका जनादेश क्या मिला ,विवेचना कीजिए 6- 1971 के आम चुनाव में कांग्रेस की पुनर्स्थापना का चुनाव रहा. इसकी व्याख्या कीजिए 7- गरीबी हटाओ का नारा किसने दिया? 8- लोकसभा चुनाव 2004 के बाद अनेक महत्वपूर्ण मसलों पर अधिकतर दलों के बीच व्यापक सहमति बनी. इनमें से किसी दो का संक्षिप्त विवेचना कीजिए। भाजपा ने बोला हमला वहीं, भारतीय जनता पार्टी के विधायक अशोक लाहोटी ने कहा है कि “कांग्रेस BJP पर शिक्षा के भगवाकरण का आरोप लगाती है मगर यह दिखाता है कि कैसे पाठ्यक्रमों में कांग्रेस अपनी पार्टी का प्रचार करने में लगी हुई हैं और परीक्षा के नाम पर बच्चों को ज़बरदस्ती कांग्रेस पार्टी के बारे में पढ़ाया जा रहा है।” इस विवाद पर शिक्षा मंत्री BD कल्ला ने सफाई देते हुए कहा है कि “परीक्षा के लिए पेपर एक्सपर्ट बनाते हैं इसमें सरकार का कोई लेना-देना नहीं होता है और पहले भी राजनीतिक दलों से संबंधित प्रश्न राजनीति शास्त्र के परीक्षाओं में पूछे जाते रहे हैं।” ये भी पढ़ें : विवादों से घिरा रहने वाला PFI आखिर क्या है क्या? हमें Google News पर फॉलो करे- क्लिक करे ! Connect With Us : Twitter | Facebook | Youtube The post राजस्थान के 12वीं बोर्ड परीक्षा में आए कांग्रेस से जुड़े 8 सवाल, भाजपा ने लगाया प्रचार करने का आरोप appeared first on India News.",politics
कांग्रेस को मिलेगा नया अध्यक्ष! आंतरिक चुनाव में 6 करोड़ से ज्यादा सदस्यों ने किया नामांकन,"कांग्रेस (Congress) पार्टी इस समय चुनावी रणनीतिकार प्रशांत किशोर (Prashant Kishor) के सुधार प्रस्ताव के साथ-साथ उन्हें पार्टी में शामिल करने पर विचार कर रही है. इसके अलावा पार्टी संगठनात्मक चुनाव के लिए भी पूरी तरह तैयार है. छह करोड़ से अधिक कांग्रेस सदस्यों ने इसके लिए अपना नामांकन कराया है. एएनआई से बात करते हुए, कांग्रेस केंद्रीय चुनाव प्राधिकरण के अध्यक्ष मधुसूदन मिस्त्री (Madhusudan Mistry) ने कहा कि पार्टी ने अपना सदस्यता अभियान पूरा कर लिया है, जिसमें लगभग 6 करोड़ सदस्य नामांकित हुए. मधुसूदन मिस्त्री ने आगे कहा, ‘डिजिटल सदस्यता के माध्यम से लगभग 2.6 करोड़ सदस्यों का नामांकन किया गया था. सदस्यता कागजात के माध्यम से भी की गई है, इसलिए कुल संख्या को कुछ और दिनों में अंतिम रूप दिया जाएगा. 15 अप्रैल, 2022 तक यह छह करोड़ से अधिक होने की उम्मीद है.’ गौरतलब है कि 15 अप्रैल तक जिन सदस्यों का नामांकन हुआ है, वे संगठन के चुनाव में हिस्सा लेने के हकदार होंगे. मिस्त्री ने बताया कि पार्टी प्राथमिक स्तर से शुरू होगी और फिर बूथ समिति चुनाव, ब्लॉक, जिला और राज्य स्तर के चुनाव होंगे. देश भर में 756 जिला रिटर्निंग अधिकारी नियुक्त मिस्त्री ने बताया, ‘इसके लिए हमने देश भर में 756 जिला रिटर्निंग अधिकारी नियुक्त किए हैं. हम कांग्रेस कार्य समिति द्वारा दिए गए कार्यक्रम के अनुसार ठीक चल रहे हैं. सितंबर 2022 तक पार्टी को एक नया निर्वाचित अध्यक्ष मिल जाएगा.’ अभी यह स्पष्ट नहीं है कि राहुल गांधी पार्टी अध्यक्ष पद के लिए चुनाव लड़ेंगे या नहीं. दिसंबर 2017 में निर्विरोध चुने गए राहुल ने 2019 में चुनावी हार की जिम्मेदारी लेते हुए कांग्रेस के अध्यक्ष पद से इस्तीफा दे दिया था. तब कांग्रेस कार्यसमिति ने सोनिया गांधी को अंतरिम अध्यक्ष बनाया था. विशेष रूप से, जी-23 समूह ने सीडब्ल्यूसी सदस्यों सहित सभी स्तरों पर एक आंतरिक चुनाव की मांग की थी. उन्होंने पार्टी के लिए पूर्णकालिक अध्यक्ष की भी मांग की थी. प्रशांत किशोर ने गांधी परिवार से की थी मुलाकात पिछले हफ्ते प्रशांत किशोर ने गांधी परिवार से मुलाकात की और पहली बार प्रजेंटेशन दी. प्रजेंटेशन के कुछ हिस्सों को पार्टी के दो मुख्यमंत्रियों अशोक गहलोत और भूपेश बघेल सहित कई कांग्रेस नेताओं को दिखाया गया. बुधवार को प्रशांत किशोर, सोनिया गांधी और पैनल के सदस्यों के बीच एक बैठक में राजस्थान के मुख्यमंत्री अशोक गहलोत ने कथित तौर पर रणनीतिकार से उनकी राजनीतिक महत्वाकांक्षाओं को लेकर सवाल पूछे. रणनीतिकार के करीबी सूत्रों के अनुसार, राजनीति में उनके छोटे कार्यकाल का जिक्र करते हुए गहलोत ने उनसे पूछा कि वे पार्टी में कब तक रहेंगे. इस पर प्रशांत किशोर ने जवाब दिया था कि ‘यह आप पर निर्भर है कि आप मेरी कितनी सुनते हैं.’ सूत्रों का कहना है कि प्रशांत किशोर के कांग्रेस (Congress) में शामिल होने का फैसला कोई पैनल नहीं, बल्कि सोनिया गांधी की ओर से किया जाएगा.",politics
Fodder Scam Case: लालू प्रसाद की जमानत याचिका पर सुनवाई आज,"झारखंड हाई कोर्ट में आज (22 अप्रैल) आरजेडी सुप्रीमो लालू प्रसाद यादव से जुड़े चारा घोटाला( Fodder Scam Case) मामले में सुनवाई होगी. लालू प्रसाद की बीमारी, उम्र और आधी सजा जेल में काटने का हवाला देते हुए जमानत की गुहार लगाई गई है.  रांची: डोरंडा कोषागार से अवैध निकासी के मामले में लालू प्रसाद के लिए आज (22 अप्रैल) का दिन बेहद अहम है. हाई कोर्ट में दायर लालू प्रसाद की जमानत याचिका पर सुनवाई होगी. लालू प्रसाद की जमानत को लेकर समर्थकों और परिजनों की नजर हाई कोर्ट पर बनी हुई है. इससे पहले लालू प्रसाद के केस को लेकर हाई कोर्ट की तरफ से पूछे गए सवालों का जवाब सीबीआई की ओर से पेश कर दिया गया था. हाई कोर्ट के जस्टिस अपरेश कुमार सिंह की अदालत में लालू प्रसाद की जमानत याचिका को सुनवाई के लिए सूचीबद्ध किया गया है. पढ़ें: जिस चारा घोटाले में लालू गए जेल, उसमें नीतीश और जॉर्ज फर्नांडिस का क्या था रोल? पढ़ें पूरी पटकथा याचिकाकर्ता की ओर से दायर याचिका में लालू प्रसाद की बीमारी, उम्र और आधी सजा जेल में काटने का हवाला देते हुए जमानत की गुहार लगाई गई है. इससे पहले की सुनवाई में झारखंड हाई कोर्ट ने याचिका में आए त्रुटि को दूर करने का निर्देश दिया था. साथ ही सीबीआई को भी जवाब पेश करने को कहा था. बता दें कि बहुचर्चित चारा घोटाला (Fodder Scam Case) के सबसे बड़े मामले में सीबीआई की विशेष अदालत ने लालू प्रसाद को दोषी मानते हुए 5 साल की सजा सुनाई है. लालू प्रसाद की ओर से सजा के खिलाफ हाई कोर्ट में अपील याचिका दायर की गई है. साथ ही जमानत के लिए भी याचिका दायर की गई है. इसी याचिका पर आज सुनवाई होगी",politics
"कांग्रेस पार्षदों ने अपनी ही सत्ता के खिलाफ खोला मोर्चा, फायदा उठा रही बीजेपी","कवर्धा. छत्तीसगढ़ के कवर्धा जिला कांग्रेस पार्टी में सबकुछ ठीक नहीं चल रहा है. 15 साल बाद सत्ता में वापसी के बाद भी कांग्रेस की आपस में तालमेल बैठ नहीं रहा है. यही वजह है कि कांग्रेस के नेता नाराज चल रहे हैं. जिसका असर नगर पंचायतों में देखने को मिल रहा है. लोहारा व पांडातराई नगर पंचायत में कांग्रेस के ही पार्षद अपनी ही पार्टी के अध्यक्ष के खिलाफ अविश्वास प्रस्ताव ला रहे हैं. पार्टी के चुने हुए पार्षद ही पार्टी की नहीं सून रहे. कांग्रेस की कलह की आपसी कलह के चलते भाजपा को सेंध लगाने का मौका मिल गया है. कवर्धा जिले के छह नगरीय निकाय में कांग्रेस का कब्जा है. पूरी बहुमत के साथ कांग्रेस के अध्यक्ष निर्वाचित हुए थे, लेकिन अब दो नगर पंचायतों में कांग्रेस पार्टी के ही पार्षद अपने अध्यक्ष के खिलाफ अविश्वास प्रस्ताव ला रहे हैं. जिसकी वजह अध्यक्षों की निरंकुशता, मनमानी, उपेक्षा बताई जा रही है. लोहारा पंचायत के कांग्रेस पार्षद अजय यादव का कहना है कि पार्टी के शीर्ष नेतृत्व को अवगत करा दिया गया है, लेकिन कोई असर नहीं होने पर बड़ा कदम पार्षदों ने उठाया है. कांग्रेस नेताओं को भरोसा कांग्रेस में मचे घमासान के बाद भी पार्टी को सब कुछ ऑल इज वेल लग रहा है. उन्हें लगता है कि जो भी हो रहाहै, उसमें विपक्ष का हाथ है. कांग्रेस के जिला प्रवक्ता राजकुमार तिवारी का कहना है कि हमारे पार्षदों को बरगला कर राजनीतिक अस्थिरता पैदा करना चाह रहे हैं. कांग्रेस पार्षदों ने अविश्वास प्रस्ताव जरूर लाया है, लेकिन कोई भी अविश्वास प्रस्ताव पास नहीं होगा. सब कुछ ठीक कर लिया जाएगा. कांग्रेस पार्टी के बागियों पर भाजपा की नजर है. वह अभी अपने पत्ते नहीं खोल रही है. एक तरह से कहें कि वेट एंड वॉच की मुद्रा में है. लोहारा में तो भाजपा कांग्रेस के बागी पार्षदों के साथ खड़ी नजर आ रही है. हांलाकि भाजपा जिलाध्यक्ष अनिल ठाकुर का मानना है कि कांग्रेस में आपसी तालमेल की कमी है. जिसके ये स्थिति बनी है. कांग्रेस के ही पार्षद भाजपा के नेताओं से मिलकर साथ देने की बात कह रहे हैं. ये सब कांग्रेस के आपसी खींचतान का नतीजा है. 2 नगर पंचायतों में अविश्वास प्रस्ताव कांग्रेस पार्षदों ने अविश्वास प्रस्ताव पर वोटिंग कराने की मांग कलेक्टर से की है. जिस पर कवर्धा कलेक्टर रमेश कुमार शर्मा ने नियमानुसार कार्रवाई करने की बात कही है. पार्षदों के हस्ताक्षर मिलान के बाद आगे की प्रक्रिया पूरी की जाएगी. बता दें कि जिले के दो नगर पंचायत में अविश्वास प्रस्ताव वोटिंग होनी है. नगर पंचायत पांडातराई में तो तिथि भी तय हो गई है. आगामी 04 मई को अविश्वास प्रस्ताव पर वोटिंग होनी है. वहीं नगर पंचायत लोहारा की तारीख भी कुछ दिनों में तय हो जाएगी.",politics
"ब्रिटेन के प्रधानमंत्री बोरिस जॉनसन ने राजघाट पर बापू को दी श्रद्धांजलि, PM मोदी संग करेंगे बैठक","  नेशनल डेस्क: ब्रिटेन के प्रधानमंत्री बोरिस जॉनसन ने भारत यात्रा के दूसरे दिन शुक्रवार को राष्ट्रपति भवन पहुंचे। यहां प्रधानमंत्री नरेंद्र मोदी ने उनका स्वागत किया। बोरिस जॉनसन को यहां गॉर्ड ऑफ ऑनर से भी नवाजा गया। इस दौरान बोरिस ने कहा कि, उन्होंने इस तरह का भव्य व परंपरागत स्वागत कभी नहीं देखा है। Koo App PM Narendramodi extends a warm welcome to PM BorisJohnson of UK at the forecourt of Rashtrapati Bhavan, today morning. The India-UK relationship, which was elevated to a Comprehensive Strategic Partnership in 2021, is all set to forge ahead with this visit. View attached media content - V Muraleedharan (@vmbjp) 22 Apr 2022 Koo App EAM Dr S Jaishankar called on UK PM Boris Johnson during his India visit. They held discussion on expanding partnership and implementing the India-UK Roadmap 2030. View attached media content - Prasar Bharati News Services (@pbns_india) 22 Apr 2022 इस दौरान उन्होंने अन्य मंत्रियों व अधिकारियों से मुलाकात की। राष्ट्रपति भवन में पीएम मोदी व केंद्रीय कैबिनेट से मुलाकात के बाद ब्रिटिश पीएम बोरिस जॉनसन राजघाट के लिए रवाना हुए और यहां उन्होंने राष्ट्रपिता महात्मा गांधी की समाधि पर श्रद्धांजलि अर्पित की। Koo App New Delhi: UK PM Boris Johnson lays a wreath at Raj Ghat and pays tribute to Mahatma Gandhi. View attached media content - Prasar Bharati News Services (@pbns_india) 22 Apr 2022 पीएम मोदी संग बैठक करेंगे जॉनसन बोरिस जॉनसन आज पीएम मोदी के साथ बैठक करेंगे। दोनों नेताओं के बीच यूक्रेन संकट समेत कई मुद्दों पर चर्चा होगी। प्रधानमंत्री मोदी के साथ उसकी मुलाकात के एजेंडे के बारे में पूछे जाने पर गुरुवार को जॉनसन ने अहमदाबाद में मीडिया से कहा था कि हां मैं हमारे बीच होने वाली बातचीत को लेकर उत्सुक हूं। हम व्यापार, सुरक्षा और अन्य महत्वपूर्ण मुद्दों पर बात करेंगे। Koo App WATCH: Thank you for the fantastic welcome...I don't think the things have ever been as strong or as good between us (India-UK) as they are now: UK PM Boris Johnson View attached media content - Prasar Bharati News Services (@pbns_india) 22 Apr 2022",politics
"'बोंचहा नाम के करंट ने अच्छे-अच्छों के होश उड़ा दिए हैं...', CM नीतीश पर तेजस्वी ने बोला हमला","पटना: बोंचहा उपचुनाव में NDA को मिली करारी शिकस्त के बाद सीएम नीतीश कुमार ने कहा था कि वह किसी भी उपचुनाव को अधिक अहम नहीं मानते हैं किन्तु नीतीश के इसी बयान को लेकर बृहस्पतिवार को नेता प्रतिपक्ष व RJD नेता तेजस्वी यादव ने उन पर करारा हमला बोला। तेजस्वी ने कहा, 'बोंचहा नाम के करंट के झटके ने अच्छे अच्छों के होश उड़ा दिए हैं। किसी को बोलने लायक ही नहीं छोड़ा है। RJD के नेता मृत्युंजय तिवारी ने बोला कि 23 अप्रैल को केंद्रीय गृह मंत्री अमित शाह के नेतृत्व में भाजपा भोजपुर में बाबू वीर कुंवर सिंह की जयंती मना रही है, जो दरअसल उपचुनाव में प्राप्त हुई पराजय का साइड इफेक्ट है। भाजपा तिरंगे का सहारा लेकर अपनी सियासी जमीन बचाने का प्रयास कर रही है क्योंकि जो भाजपा के कोर वोटर से वह भी उन्हें छोड़कर RJD के साथ आ गए हैं। भाजपा के राज्यसभा सांसद तथा पूर्व डिप्टी सीएम सुशील कुमार मोदी ने भी पराजय पर बयान दिया। उन्होंने कहा कि उपचुनाव में भाजपा को जो करारी पराजय मिली है, वह अप्रत्याशित है। इसको लेकर NDA शीघ्र ही मंथन करेगी। उपचुनाव में DNA पूरी ताकत लगाई थी, इसके बाद भी NDA के मजबूत जनाधार अति पिछड़ा वर्ग तथा स्वर्ण समाज के एक श्रेणी का वोट खिसक जाना अप्रत्याशित है। उपचुनाव के नतीजे के अनुसार, RJD प्रत्याशी अमर पासवान को 82116 मत प्राप्त हुए हैं जबकि भाजपा प्रत्याशी बेबी कुमारी को 45353 मिले हैं। वहीं VIP प्रत्याशी गीता कुमारी को 29671 वोट मिले। यदि भाजपा तथा VIP के कुल मत को मिला दिया जाए तो 75024 होते हैं जबकि RJD को अकेले 82116 वोट प्राप्त हुए हैं मतलब RJD के जीत का फैसला 7092 वोट है। 'मोदी सरकार की तरह रावण को भी था अहंकार..', कर्नाटक पर भाजपा पर जमकर बरसे केजरीवाल धारा 370 हटने के बाद पहली बार जम्मू कश्मीर का दौरा करेंगे पीएम मोदी, पंचायती राज कार्यक्रम में होंगे शामिल ख़बरों में छाई हरीश रावत की नई पोस्ट, CM धामी को टैग करते हुए कही ये बात",politics
चंपावत उपचुनाव: मुख्यमंत्री पुष्कर सिंह धामी के सामने कौन...? कांग्रस इन नेताओं पर खेल सकती है दांव,"उत्तराखंड बनने के बाद चंपावत विधानसभा सीट पर पहली बार उपचुनाव हो रहा है। इस उपचुनाव में भाजपा से मुख्यमंत्री पुष्कर सिंह धामी मैदान में होंगे। मुख्य विपक्षी दल कांग्रेस ने प्रत्याशी चयन को लेकर अभी पत्ते नहीं खोले हैं। ऐसे में सवाल उठ रहा है कि सीएम के सामने कौन प्रत्याशी होगा? चंपावत विधायक कैलाश गहतोड़ी ने विधानसभा की सदस्यता से त्यागपत्र दे दिया है। विधानसभा अध्यक्ष ने गहतोड़ी का त्यागपत्र मंजूर करने की जानकारी भी मीडिया को दे दी है। इसके बाद यह साफ हो गया है कि चम्पावत सीट से सीएम धामी उपचुनाव लड़ने जा रहे हैं। भाजपा की ओर से स्थिति स्पष्ट हो गई है पर कांग्रेस ने तस्वीर साफ नहीं की है। इधर, कांग्रेस के स्थानीय नेताओं का कहना है कि पार्टी हाईकमान जिसे भी प्रत्याशी बनाएगा, सब कार्यकर्ता पूरे दमखम से उसे जिताने में जुटेंगे। पूर्व में मुख्यमंत्रियों के उपचुनाव में उतरने पर नजर डालें तो ये भी साफ है कि किसी भी सीएम को उपचुनाव में जीत के लिए मशक्कत नहीं करनी पड़ी। :चंपावत विधायक कैलाश गहतोड़ी ने सीएम पुष्कर सिंह धामी के लिए छोड़ी सीट, विस अध्यक्ष ऋतु खंडूरी को सौंपा इस्तीफा चंपावत सीट पर होने वाले उपचुनाव में कांग्रेस पूरे दमखम से उतरेगी। हाईकमान ने अभी प्रत्याशी का चयन नहीं किया है पर कांग्रेस, भाजपा को किसी सूरत में वॉकओवर नहीं देगी। पूरन सिंह कठायत जिलाध्यक्ष, कांग्रेस, चंपावत उपचुनाव के लिए यदि पार्टी ने मुझे प्रत्याशी बनाया तो पूरे दम से लड़ूंगा। यदि किसी अन्य कार्यकर्ता को टिकट दिया तो भी पूरी ताकत से चुनाव लड़ेंगे। संगठन की मजबूती और जनता के हितों को लेकर हर कार्यकर्ता पूरी तरह से कृत संकल्प है। हेमेश खर्कवाल पूर्व विधायक, कांग्रेस, चम्पावत For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"कल बिहार में टूटेगा पाकिस्तान का वर्ल्ड रिकॉर्ड, अमित शाह भी रहेंगे मौजूद","भोजपुर: शनिवार को बिहार के भोजपुर में वीर कुंवर सिंह के विजयोत्सव समारोह में केंद्रीय गृह मंत्री अमित शाह की मौजूदगी रहेगी तथा इस समारोह में भारतीय जनता पार्टी का यह प्रयास है कि एक अलग किस्म का वर्ल्ड रिकॉर्ड बनाया जाए। बिहार भाजपा के अनुसार, भोजपुर के जगदीशपुर में मौजूद दुलौर मैदान में अमित शाह के इस समारोह में पहली बार 75000 राष्ट्रीय ध्वज को एक साथ लहराने का वर्ल्ड रिकॉर्ड बनाने का प्रयास किया जाएगा। बिहार भाजपा अध्यक्ष डॉ। संजय जायसवाल ने कहा, 'गिनीज बुक ऑफ वर्ल्ड रिकॉर्ड वालों को जैसे ही पार्टी के इस बड़े आयोजन के बारे में पता चला तो उन्होंने अपने प्रतिनिधि को भेजने की इच्छा व्यक्त की तथा शनिवार को जब वीर कुंवर सिंह विजयोत्सव समारोह में 75000 राष्ट्रीय ध्वज लहराया जाएंगे तो उस समय गिनीज बुक के नुमाइंदे भी रहेंगे।' इसके साथ ही डॉ। संजय जायसवाल ने बताया कि इससे पहले एक ही समारोह में सबसे अधिक राष्ट्रीय ध्वज फहराने का रिकॉर्ड पाकिस्तान के नाम पर है, जहां 2004 में 57632 राष्ट्रीय ध्वज एक साथ फहराए गए थे। आपको बता दें कि, भोजपुर में होने वाले भारतीय जनता पार्टी के इस विशाल समारोह की व्यापक तैयारी बहुत दिनों से चल रही है, जिसके लिए जगदीश पूर्व में 300000 स्क्वायर फीट का पंडाल भी तैयार कराया गया है। 'मोदी सरकार की तरह रावण को भी था अहंकार..', कर्नाटक पर भाजपा पर जमकर बरसे केजरीवाल धारा 370 हटने के बाद पहली बार जम्मू कश्मीर का दौरा करेंगे पीएम मोदी, पंचायती राज कार्यक्रम में होंगे शामिल ख़बरों में छाई हरीश रावत की नई पोस्ट, CM धामी को टैग करते हुए कही ये बात",politics
"'आततायी औरंगज़ेब के सामने चट्टान बनकर खड़े हो गए थे गुरु तेग बहादुर..', 400वें प्रकाश पर्व पर पीएम मोदी ने किया नमन","नई दिल्ली: पीएम नरेंद्र मोदी ने इतिहास रचते हुए पहली बार किसी धार्मिक पर्व पर देश की राजधानी दिल्ली के लाल किले (Red Fort) से राष्ट्र को संबोधित किया। इस दौरान पीएम मोदी ने ने गुरु जी बलिदान को याद किया। गुरुवार (21 अप्रैल 2022) को सिख धर्म के 9वें गुरु श्री तेग बहादुर के 400वें प्रकाश पर्व पर सिखों और देशवासियों को बधाई देते हुए पीएम मोदी ने 400 रुपए का स्मारक सिक्का और डाक टिकट जारी किया। लाल किले पर पीएम मोदी के सामने देश के विभिन्न कोनों से आए 400 से अधिक सिख संगीतकारों ने आयोजन किया। उन्हें शॉल और सरापा देकर उनका सम्मान किया गया। देश और दुनिया के लोगों को प्रकाश पर्व की बधाई देते हुए पीएम मोदी ने कहा कि, 'मुझे खुशी है कि आज पूरा देश हमारे गुरुओं के आदर्शों पर चल रहा है।' उन्होंने कहा कि, ये लाल किला कितने ही महत्वपूर्ण कालखण्डों का साक्षी रहा है। इस किले ने गुरु तेग बहादुर जी की शहादत को भी देखा है और देश के लिए मरने-मिटने वाले लोगों के हौसले को भी परखा है। हम जहाँ कहीं भी हैं, उसका कारण हमारे हजारों स्वतंत्रता सेनानी हैं। भारत भूमि एक देश ही हनीं एक विरासत है, एक परंपरा है। इसकी पहचान के लिए दसों गुरुओं ने अपना जीवन समर्पित कर दिया था।' मुगल आक्रांताओं लेकर प्रधानमंत्री ने कहा कि, 'यहाँ लाल किले के पास में ही गुरु तेग बहादुर जी के अमर बलिदान का प्रतीक गुरुद्वारा शीशगंज साहिब भी है। ये पवित्र गुरुद्वारा हमें याद दिलाता है कि हमारी महान संस्कृति की रक्षा के लिए गुरु तेग बहादुर जी का बलिदान कितना बड़ा था। उस समय देश में मजहबी कट्टरता की आँधी आई थी। धर्म को दर्शन, विज्ञान और आत्मशोध का विषय मानने वाले हमारे हिंदुस्तान के सामने ऐसे लोग थे, जिन्होंने धर्म के नाम पर हिंसा और अत्याचार की पराकाष्ठा कर दी थी।' गुरु तेग बहादुर के बलिदान को याद करते हुए पीएम मोदी बोले, 'उस वक़्त भारत को अपनी पहचान बचाने के लिए एक बड़ी उम्मीद गुरु तेग बहादुर जी के रूप में नज़र आई थी। औरंगजेब की आततायी सोच के सामने उस वक़्त गुरु तेगबहादुर जी 'हिन्द दी चादर' बनकर, एक चट्टान बनकर खड़े हो गए थे।' पीएम मोदी ने कहा कि, 'आततायी औरंगजेब ने भले ही अनेकों सिरों को धड़ से अलग किया था, मगर हमारी आस्था को हमसे अलग नहीं कर पाया। गुरु तेग बहादुर जी के बलिदान ने देश की अनेकों पीढ़ियों को अपनी संस्कृति की मर्यादा की रक्षा के लिए, उसके मान-सम्मान के लिए जीने और मर-मिट जाने की प्रेरणा दी है। बड़ी-बड़ी सत्ताएँ मिट गईं, बड़े-बड़े तूफान शांत हो गए, मगर भारत आज भी अमर खड़ा है, आगे बढ़ रहा है।' पीएम मोदी बोले कि गुरु नानक देव जी ने पूरे राष्ट्र को एक सूत्र में पिरोया। गुरु तेग बहादुर जी के अनुयायी चारों ओर हुए। पटना में पटना साहिब और दिल्ली में रकाबगंज साहिब, हर स्थान पर गुरुओं के ज्ञान और आशीर्वाद के रूप में 'एक भारत' के दर्शन होते हैं। उन्होंने कहा कि सिख परंपरा के तीर्थों को जोड़ने के लिए सरकार लगातार कोशिशें कर रही है। साहिबजादों के महान बलिदान की स्मृति में 26 दिसंबर को वीर बाल दिवस मनाने का फैसला लिया गया है। पीएम मोदी ने कहा कि श्री गुरुग्रंथ साहिब आत्म-कल्याण के पथप्रदर्शक के साथ ही भारत की विविधता और एकता का जीवंत स्वरूप भी हैं। इसलिए जब अफगानिस्तान में संकट पैदा होता है और पवित्र गुरुग्रंथ साहिब के स्वरूपों को लाने का सवाल खड़ा होता है तो भारत सरकार पूरी जान लगा देती है। अमित शाह बोले - जिस सफलता का विरोध न हो, उस सफलता का मज़ा नहीं रह जाता बुजुर्ग साधू-संतों और पुजारियों की मदद के लिए आगे आई यूपी सरकार, सीएम योगी ने दिए ये आदेश 'ये हम हैं, ये हमारी कार है...', बुलडोज़र के साथ अफसर ने डाला स्टेटस.., यूपी का मामला",politics
"विश्वनाथगंज सीट से सपा प्रत्याशी पर सनसनीखेज आरोप! पत्नी को जिंदा जलाने की कोशिश, मां-बाप पर भी केस दर्ज","प्रतापगढ़: उत्तर प्रदेश के प्रतापगढ़ में एक समाजवादी पार्टी के नेता पर दहेज उत्पीड़न और मारपीट का आरोप लगा है. दऱअसल, प्रतापगढ़ के विश्वनाथगंज विधानसभा से सपा प्रत्याशी रहे सौरभ सिंह समेत परिवार के 3 लोगों पर आरोप है कि उन्होंने दहेज के लालच में सपा नेता की पत्नी के साथ उत्पीड़न और मारपीट जैसे कुकर्म को अंजाम दिया है. गंभीर धाराओं में तीनों पर मुकदमा दर्ज कराया गया है. जब शादी के मंगल गीत चीख-पुकार में हुए तब्दील, द्वारचार के दौरान गिरी छत और... जिंदा जलाने की कोशिश का भी आरोप मामला लालगंज कोतवाली छेत्र के बहुचरा गांव का है. जानकारी के मुताबिक, सपा नेता की पत्नी ने आरोप लगाया कि आए दिन सौरभ सिंह, पिता संजय सिंह और मां सुमन सिंह दहेज के लिए उनको प्रताड़ित करते रहते हैं. उनके साथ मारपीट करके दहेज के लिए दबाव बनाया जाता है. दहेज की मांग पूरी न होने पर जिंदा जलाने का प्रयास भी किया गया है. गौरतलब है कि सौरभ सिंह चुनारगढ़ विधानसभा क्षेत्र से बीते आम चुनाव में समाजवादी पार्टी के प्रत्याशी रहे हैं. शादी को हो गए 5 साल बता दें, सौरभ सिंह की शादी इटावा की सुनैना चौहान से साल 2017 में हुई थी. सुनैना का आरोप है कि शादी के बाद से ही सौरभ का परिवार दहेज की मांग करने लगा था. उसी समय से उन्होंने सुनैना को प्रताड़ित करना शुरू कर दिया था. वहीं, सुनैना क कहना है कि बीते बुधवार को अपने जब वह ससुराल पहुंचीं, तो सौरभ और उसके मां-बाप ने मिलकर उसे मारा-पीटा और फिर घर से निकाल दिया. यूपी सरकार 50 हजार महिलाओं को बनाएगी और भी सशक्त, श्रम कल्याण परिषद करेगा मदद, जानें कैसे सुनैना के भाई को भी मारने का आरोप घर से बेदखल कर देने के बाद सुनैना एक होटल में रुकने गई. आरोप है कि सौरभ वहां भी पहुंच गया और सुनैना की जान लेने की कोशिश की. सुनैना के भाई रोहित को इस बात की खबर लगी तो वह गुरुवार को उसके पास पहुंचा और ससुराल लेकर गया. ससुराल पहुंचने पर सौरभ ने अपनी पत्नी को कमरे में बंद कर दिया. आरोप है कि उसी समय उसपर तेल छिड़ककर आग लगाने की भी कोशिश की गई और भाई रोहित बचाने आया तो उसके साथ भी मारपीट की गई. समाजवादी पार्टी ने बनाया था अपना प्रत्याशी अब पीड़िता सुनैना की शिकायत पर सौरभ सिंह, और उसके मां-बाप पर दहेज उत्पीड़न और हत्या के प्रयास का केस दर्ज हो गया है. बता दें, समाजवादी पार्टी ने सौरभ सिंह को प्रतापगढ़ की विश्वनाथगंज विधानसभा से अपना प्रत्याशी घोषित किया था, लेकिन अपना दल के प्रत्याशी ने उन्हें करारी हार दी. पुलिस ने बताया कि केस दर्ज कर लिया गया है, जांच के बाद एक्शन लिया जाएगा.",politics
"कांग्रेस को मिला नया 'राजा', संभाली PPCC पद की कमान","चंडीगढ़ः हाईकमान द्वारा राजा वड़िंग को पी.पी.सी.सी. प्रधान बनाया गया है जिसके चलते राजा वड़िंग ने आज कांग्रेस प्रदेशाध्यक्ष का पदभार संभाला है। कांग्रेस को आज नया राजा मिल गया है। पी.पी.सी.सी. राजा वड़िंग ने अपना चार्ज संभाला है। इसके अलावा भारत भूषण आशू ने कार्यकारी अध्यक्ष का चार्ज संभाला है। राजा वड़िंग की ताजपोशी दौरान समागम में नवजोत सिद्धू भी शामिल हुए। मंच पर सभी कांग्रेसी नेताओं ने हाजिरी भरी लेकिन सिद्धू ने मंच से दूरी बनाई रखी। इस दौरान कई कांग्रेस के दिग्गज नेताओं के अलावा अन्य नेता भी मौजूद थे। दूसरी तरफ सुनील जाखड़ इस ताजपोशी में शामिल नहीं हुए। Koo App Today, I officially took charge as working president of PPCC in the presence of Senior Indian National Congress - Punjab leaders and workers. I would like to thank our President Smt. Sonia Gandhi Ji, Sh. Rahul Gandhi ji, Smt. Priyanka Gandhi ji, Sh K.C. Venugopal Ji, Sh. Harish Chaudhary ji for giving me this opportunity. I will work hard along with Sh. Amarinder Singh Raja Warring ji to strengthen our party & to serve people under the guidance & strong, wise leadership of our party leaders. View attached media content - Bharat Bhushan Ashu (@Ashumla) 22 Apr 2022 अपने कार्यभार संभालते हुए राजा वड़िंग ने बोलते कहा कि सीनियर नेता उनका मार्गदर्शन करें। उन्होंने कहा कि कांग्रेस की मजबूती के लिए सीनियर नेताओं का साथ होना जरूरी है। कांग्रेस को मजबूत करने के लिए कांग्रेसी नेताओं ने बड़ा योगदान दिया है। दूसरी तरफ उन्होंने कहा कि मनमर्जी करके कभी भी राजनीतिक हासिल नहीं की जा सकती। पी.पी.सी.सी. प्रधान ने कहा कि अनुशासन पर जोर देते हुए कहा कि अगर अनुशासन नहीं तो कुछ नहीं कर सकते।",politics
Udaipur News: मेवाड़ में भाजपा का गढ़ ढहाने और गुजरात पर पंजा कसने को कांग्रेस का चिंतन शिविर,"Congress Chintan Shivir: कांग्रेस का चिंतन शिविर 13-15 मई को उदयपुर यानी मेवाड़ में होने जा रहा है. जानकार बताते हैं कि दो कारणों से चिंतन शिविर के लिए मेवाड़ को चुना गया है.  Congress Chintan Shivir in Udaipur: कांग्रेस का चिंतन शिविर 13-15 मई को उदयपुर यानी मेवाड़ में होने जा रहा है. मेवाड़ गुजरात से जुड़ा है और दिसंबर में गुजरात में विधानसभा चुनाव भी है. चिंतन शिविर में गुजरात के 27 साल पुराने बीजेपी के किले को भेदने की रणनीति तैयार की जाएगी. राजनीतिक जानकार बताते हैं कि दो कारणों से चिंतन शिविर के लिए मेवाड़ को चुना गया है. राष्ट्रीय स्तर पर उत्तर प्रदेश की तरह मेवाड़ की भी कहावत है. कहा जाता है कि राजस्थान की गद्दी पर बैठने के लिए मेवाड़ को फतह करना जरूरी है. मुख्यमंत्री अशोक गहलोत भी मेवाड़ को फतह करने की चाह में हैं. सरकार बनाने के लिए क्यों महत्वपूर्ण है मेवाड़? जानकारों का मानना है कि मेवाड़ से ज्यादा सीटें जीतनेवाली पार्टी की सरकार बनती है. मिसाल के तौर पर साल 2013 में उदयपुर संभाग की 28 सीटों में से बीजेपी को 25 और कांग्रेस को सिर्फ दो सीटों पर जीत मिली थी. एक सीट निर्दलीय के खाते में गई थी. ज्यादा सीटें जीतकर राजस्थान में वसुंधरा राजे की सरकार बनी. बात 2008 में हुए विधानसभा चुनाव की करें तो कांग्रेस ने 20 और बीजेपी ने 6 सीटों पर जीत दर्ज की. दो सीटों पर अन्य ने कब्जा जमाया था. साल 2018 के विधानसभा चुनाव की बात करें तो पहली बार मेवाड़ से बीजेपी की ज्यादा सीटें होने के बावजूद सरकार कांग्रेस की बनी. हालांकि साल 2008 और 2013 जैसा अंतर नहीं था. मेवाड़ की 28 सीटों में से 14 बीजेपी, 11 कांग्रेस और 3 अन्य को मिली. Dausa News: दौसा में वेंटिलेटर पर स्वास्थ्य व्यवस्था, कलेक्टर ने चिकित्सा मंत्री की बैठक में खोली पोल कांग्रेस के चिंतन शिवर में बनेगी खास रणनीति चुनाव बाद राजस्थान के मुख्यमंत्री अशोक गहलोत बने. आपको बता दें कि राजस्थान में सात डिवीजन हैं. अगर कोई पार्टी उदयपुर डिवीजन में लगभग 20 सीटें जीतती है तो 101 के बहुमत को छूना आसान हो जाता है. भले ही अन्य छह डिवीजनों में समान लड़ाई हो. इसलिए सरकार बनाने के लिए मेवाड़ को भेदना जरूरी है. कांग्रेस सेवा दल के राष्ट्रीय अध्यक्ष लालजी देसाई ने बताया कि चिंतन शिविर में राष्ट्रीय स्तर के पदाधिकारी समेत राज्य के बड़े नेता भी शामिल होंगे. कार्यक्रम की जानकारी आने वाले समय में दे दी जाएगी. Jodhpur News: भाई ने बहन की शादी में भरा 50 हजार रुपये का मायरा, पुलिस ने पकड़ कर किए कई सनसनीखेज खुलासे",politics
"NEWS TODAY: जानिए आज क्या रहेगा खास, दिनभर इन खबरों पर रहेगी नजर","भाजपा के राष्ट्रीय अध्यक्ष जेपी नड्डा आज हिमाचल दौरे पर रहेंगे. अपने दो दिवसीय दौरे पर नड्डा कांगड़ा के नगरोटा बगवां में विशाल रोड शो भी करेंगे. हिमाचल प्रदेश में मौसम ने एक बार फिर करवट बदली है. वहीं, भाजपा राष्ट्रीय अध्यक्ष जेपी नड्डा भी आज कांगड़ा में ही होंगे और भाजपा नेताओं के साथ बैठक करेंगे. मुख्यमंत्री जयराम ठाकुर आज शिमला में खाद्य आपूर्ति विभाग और परिवहन विभाग के अधिकारियों के साथ बैठक करेंगे. जानिए आज क्या रहेगा खास, दिनभर इन खबरों पर रहेगी नजर. देश, खेल, और राजनीति में क्या होने वाला है खास. ETV भारत पर एक क्लिक में मिलेगी आपको पूरी जानकारी... अरविंद केजरीवाल कांगड़ा में करेंगे जनसभा: भाजपा के राष्ट्रीय अध्यक्ष जेपी नड्डा के रोड शो के बाद आज कांगड़ा में आम आदमी पार्टी की रैली होनी है. जिसमें दिल्ली के मुख्यमंत्री अरविंद केजरीवाल और पंजाब के मुख्यमंत्री भगवंत हिमाचल की जनता को संबोधित (Arvind Kejriwal kangra rally) करेंगे. यह रैली कांगड़ा के चंबी मैदान होगी. जेपी नड्डा का कांगड़ा दौराः भाजपा राष्ट्रीय अध्यक्ष जेपी नड्डा आज कांगड़ा (JP Nadda Himachal tour) हिमाचल प्रदेश में प्रवास का कार्यक्रम प्रस्तावित है. सुबह 9.30 बजे जेपी नड्डा धर्मशाला सर्किट हाउस में कांगड़ा संसदीय क्षेत्र को लेकर एक बैठक करेंगे. जिसके बाद सुबह 11.20 बजे वह बृजेश्वरी माता मंदिर में दर्शन और पूजा अर्चना करेंगे. सीएम जयराम अधिकारियों के साथ करेंगे बैठक: कांगड़ा के नगरोटा बगवां में भाजपा के राष्ट्रीय अध्यक्ष जेपी नड्डा के विशाल रोड शो में शामिल होने के बाद मुख्यमंत्री जयराम ठाकुर आज शिमल पहुंचेंगे. शिमला पहुंचते ही दोपहर बाद मुख्यमंत्री खाद्य आपूर्ति विभाग और परिवहन विभाग के अधिकारियों (CM Jairam meeting in shimla) के साथ बैठक करेंगे. अनुसूचित जाति आयोग की बैठक: हिमाचल प्रदेश अनुसूचित जाति आयोग की बैठक (Himachal Scheduled Castes Commission meeting in Mandi) आज मंडी जिला में आयोजित की जाएगी. बैठक की अध्यक्षता आयोग के अध्यक्ष वीरेंद्र कश्यप करेंगे. बैठक के बाद वीरेंद्र कश्यप पत्रकारों को संबोधित करेंगे. विश्व पुस्तक दिवस 2022: 23 अप्रैल को हर साल विश्व पुस्तक दिवस के रूप में मनाया (world book day 2022) जाता है. यह दिन लेखकों के लिहाज से बड़ी खास है. इसी दिन कई मशहूर लेखकों जैसे मैनुएल मेजिया बल्लेजो, मैरिस ड्रून आदि का जन्म और विलियम शेक्सपियर, मिगुएल डे सर्वेंट्स जैसे लेखकों का निधन हुआ. हर साल यूनेस्को की ओर से विश्व पुस्तक दिवस का आयोजन किया जाता है. अमित शाह का बिहार दौराः केंद्रीय गृह एवं सहकारिता मंत्री अमित शाह आज बिहार में दोपहर 12.30 बजे बाबू वीर कुंवर सिंह विजयोत्सव कार्यक्रम में भाग (Amit Shah Bihar tour) लेंगे. जिसके बाद वह दोपहर 2.30 बजे गोपाल नारायण सिंह विश्वविद्यालय का प्रथम दीक्षांत समारोह में शिरकत करेंगे.",politics
"Delhi News: आप विधायक आतिशी ने की घोषणा, AAP सर्वे करके जानेगी देश में अराजकता और गुंडई के लिए कौन जिम्मेदार","देश के कई राज्यों में हो रही हिंसा को लेकर आप पार्टी ने सर्वे कराने की घोषणा की है. आप ने कहा अराजकता और गुंडई के लिए कौन जिम्मेदार है इसके लिए पार्टी सर्वे कराएगी.  देश के कई राज्यों में हो रही हिंसा को लेकर आम आदमी पार्टी ने बड़ी घोषणा की है. गुरुवार को प्रेस कॉन्फ्रेंस में आप विधायक आतिशी ने घोषणा करते हुए कहा कि दिल्ली समेत देशभर में हो रही हिंसा और अराजकता और गुंडई के लिए कौन जिम्मेदार है इसे लेकर आप सर्वे कराएगी. आतिशी ने दावा करते हुए कहा कि देश के लोग मानते हैं कि देश में जो हिंसा का माहौल बनया जा रहा है उसके लिए बीजेपी जिम्मेदार है. आप विधायक ने कहा कि हम इस सर्वे में आईवीआर कॉल, सोशल व अन्य तरीकों के जरिए जनता के बीच जाएंगे. इस सर्वे में हम लोगों से जानना चाहते हैं कि वह बीजेपी के बारे में क्या सोचते हैं. अब देश की जनता के सामने दो विकल्प हैं जिसमें एक तो बीजेपी है जो गुंडई करती है और दूसरा विकल्प आप है जो जनता को मुफ्त बिजली, पानी, स्कूल-अस्पताल बनाकर देती है. Delhi-NCR Weather Forecast: दिल्ली-एनसीआर में मौसम से मिली थोड़ी राहत, कल से फिर बढ़ सकता है तापमान, जानें सभी अपडेट इस सर्वे में हम जनता के बीच दो सवाल लेकर जाएंगे जिसमें सबसे पहला सवाल ये होगा कि क्या आप मानते हैं कि बीजेपी ने चारोंतरफ गुंडई फैला रखी है. इसके साथ ही दूसरा सवाल ये होगा कि क्या आप मानते हैं कि आप पार्टी पढ़े लिखे व ईमानदार लोगों की पार्टी है. इन दोनों के सवाल देने के लिए हां या न का विकल्प मिलेगा. आतिशी ने कहा कि आज लोग ये भी कहने लग गए हैं कि अगर विदेश में कोई गुंडागर्दी करता है तो वह जेल जाता है और अगर भारत में गुंडागर्दी करता है तो वह बीजेपी में जाता है.",politics
"राष्ट्रपति भवन पहुंचे बोरिस जॉनसन, पीएम मोदी से मुलाकात से पहले किया ये ट्वीट","नई दिल्ली, 22 अप्रैल। ब्रिटेन के प्रधानमंत्री बोरिस जॉनसन दो दिन के भारत के दौरे पर हैं। आज बोरिस जॉनसन प्रधानमंत्री नरेंद्र मोदी से मुलाकात कर रहे हैं। पीएम मोदी से मुलाकात से पहले बोरिस जॉनसन ने ट्वीट करके इसकी जानकारी दी। बोरिस जॉनसन ने ट्वीट करके लिखा, अपने दोस्त नरेंद्र मोदी से आज दिल्ली में मिलने को लेकर उत्सुक हूं। जलवायु परिवर्तन से लेकर ऊर्जा सुरक्षा से लेकर रक्षा तक, हमारे लोकतंत्रों की साझेदारी महत्वपूर्ण है क्योंकि दुनिया निरंकुश राज्यों से बढ़ते खतरों का सामना कर रही है। इस पड़ोसी देश में भारत के खिलाफ विरोध प्रदर्शन पर लगा प्रतिबंध, भारत के खिलाफ बोलना राष्ट्रीय खतरा बोरिस जॉनसन का प्रधानमंत्री नरेंद्र मोदी ने राष्ट्रपति भवन पर स्वागत किया, जहां बोरिस जॉनसन को गार्ड ऑफ ऑनर दिया गया। इससे पहले बोरिस जॉनसन राजघाट गए और यहां पहुंचकर बोरिस जॉनसन ने महात्मा गांधी को श्रद्धांजलि दी। राष्ट्रपति भवन पहुंचने के बाद बोरिस जॉनसन ने कहा कि दुनिया के दो बड़े लोकतंत्र के बीच संबंध काफी मजबूत हैं। यहां पर जिस तरह से मेरा स्वागत किया गया उसके लिए शुक्रिया अदा करता हूं। बोरिस जॉनसन ने पीएम मोदी को शुक्रिया अदा करते हुए कहा कि आपके गृह राज्य गुजरात में मेरा जबरदस्त स्वागत हुआ, यह बहुत ही अलग और खुशी देना वाला था। बोरिस जॉनसन ने हैदराबाद हाउस में पीएम मोदी से मुलाकात की, इसके बाद दोनों नेताओं ने मीडियो को संबोधित किया। दोनो नेताओं के बीच भविष्य की रणनीति को लेकर चर्चा हुई। बोरिस जॉनसन ने कहा कि दोनों देशों के बीच फ्री ट्रेड को बढ़ावा मिलेगा। दोनों देशों के बीच व्यापार को बढ़ावा देने को लेकर चर्चा हुई। बोरिस जॉनसन ने विदेश मंत्री एस जयशंकर से भी मुलाकात की। दोनों के बीच विदेश नीति, रूस-यूक्रेन युद्ध समेत कई अलग-अलग मुद्दों पर बात हुई। source: oneindia.com",politics
जहांगीरपुरी के सांप्रदायिक हिंसा मामले में आज टीएमसी भेजेगी अपनी फैक्ट फाइंडिंग टीम,"नई दिल्लीः शनिवार को दिल्ली के जहांगीरपुरी इलाके में हनुमान जयंती के जुलूस के दौरान सांप्रदायिक हिंसा भड़क गयी थी जिसमें पथराव और आगजनी जैसी घटनाओ की खबर सामने आयी थी. वहीं, अब तृणमूल कांग्रेस ने जहांगीरपुरी में फैक्ट फाइंडिंग टीम भेजने का निर्णय ले लिया है. टीएमसी का यह फैसला BJP ऐ बदले की नज़र से देखा जा रहा है. आपको बता दें, बीजेपी ने बीरभूम जिले के बोगटुई में टीम भेजी हैं जहां नौ लोगो को ज़िंदा जला देने की खबर सामने आयी थी और नादिया जिले के हंसखली में जहां एक नाबालिग लड़की की मौत हो गई थी. कथित तौर पर लड़की से सामूहिक दुष्कर्म किया गया था. वहीं, अब इसके जवाब में जहांगीरपुरी हिंसा और बुलडोजर कार्रवाई मामले में टीएमसी प्रमुख और मुख्यमंत्री ममता बनर्जी ने फैक्ट फाइंडिंग टीम दिल्ली भेजने का फैसला किया है. रिपोर्ट के मुताबिक, छह सांसदों वाला दल पार्टी प्रमुख व पश्चिम बंगाल की मुख्यमंत्री ममता बनर्जी को अपनी रिपोर्ट सौंपेगा. वहीं टीम लोगों से इलाके में बात करेगी और घटना के बारे में पूछताछ भी करेगी. टीएमसी की छह सदस्यीय टीम में काकोली घोष दस्तीदार, शताब्दी रॉय, माला रॉय, प्रतिमा मंडल, सजदा अहमद और अपरूपा पोद्दार शामिल हैं. गौरतलब है कि जहांगीरपुरी क्षेत्र में हनुमान जयंती के मौके पर शनिवार को निकाली गई शोभायात्रा के दौरान दो समुदायों के बीच हिंसक झड़पें हुई थीं. बता दें, आज दोपहर 2 बजे प्रतिनिधिमंडल दिल्ली पहुंचेगा. साथ ही दिल्ली के जहांगीरपुरी इलाके में चलाए गए अतिक्रमण विरोधी अभियान के संबंध में आज समाजवादी पार्टी का 5 सदस्यीय प्रतिनिधिमंडल दिल्ली पहुंचेगा. इस प्रतिनिधिमंडल में सांसद शफीकुर्रहमान वर्क, पूर्व सांसद रवि प्रकाश वर्मा, सांसद एसटी हसन, राज्यसभा सांसद विभम्भर प्रसाद निषाद और पूर्व सांसद जावेद अली खान हैं जो दोपहर 3 बजे दिल्ली पहुंचेंगे.",politics
"नहीं थमी रार: पंजाब कांग्रेस के नए प्रधान अमरिंदर सिंह राजा वड़िंग ने संभाला पदभार, सिद्धू ने दिखाए बागी तेवर","विस्तार  विधायक अमरिंदर सिंह राजा वड़िंग ने शुक्रवार को पंजाब प्रदेश कांग्रेस कमेटी का अध्यक्ष पद संभाल लिया। उनके साथ ही भारत भूषण आशु ने कार्यकारी अध्यक्ष के रूप में कार्यभार संभाल लिया।चंडीगढ़ सेक्टर 15 स्थित पंजाब कांग्रेस भवन में सुबह करीब 8.30 बजे आयोजित कार्यक्रम के मौके पर राजा वड़िंग ने ईमानदारी और कर्मठता से कार्य करने की वचनबद्धता दोहराई। इस अवसर पर प्रदेश कांग्रेस के सीनियर नेता प्रताप बाजवा, पूर्व सीएम चरणजीत चन्नी, हरीश चौधरी, शमशेर सिंह दूलो, सुखपाल खैरा समेत पार्टी के अन्य दिग्गज नेता भी मौजूद रहे। इस कार्यक्रम में पार्टी वर्करों को छोड़ केवल नेताओं को ही बुलाया गया था।  पार्टी के पूर्व प्रधान नवजोत सिंह सिद्धू भी इस कार्यक्रम में पहुंचे लेकिन वह मंच पर नहीं गए। हालांकि कार्यक्रम के दौरान ही वह राजा वड़िंग से गले मिले लेकिन आज उनका अंदाज बिल्कुल जुदा था। चेहरे पर खुशी और आत्मीयता से गले मिलने का अंदाज दिखाई नहीं दिया। यह भी गौरतलब है कि हाईकमान द्वारा राजा वड़िंग को प्रधान घोषित करने के बाद से अब तक सिद्धू ने न तो उनसे कभी फोन पर बात की और न ही उनसे मुलाकात ही की। दरअसल सिद्धू फिर से पार्टी प्रधान बनना चाहते थे लेकिन हाईकमान ने यह ओहदा राजा वड़िंग को सौंप दिया। इस तरह कैप्टन अमरिंदर सिंह और चरणजीत सिंह चन्नी के बाद वड़िंग सिद्धू की राह में तीसरे प्रतिद्वंद्वी बन गए हैं। पंजाब कांग्रेस कमेटी के नए अध्यक्ष अमरिंदर सिंह राजा वड़िंग ने शुक्रवार को पार्टी की कमान संभालने के साथ ही पार्टी की मजबूती के लिए 3-डी डिसीप्लन, डेडीकेशन और डायलॉग (अनुशासन, समर्पण और संवाद) का मंत्र दिया है। पार्टी में अनुशासन की जरूरत पर बल देते हुए वड़िंग ने कहा कि यह सबसे अधिक महत्वपूर्ण है, क्योंकि कोई भी संस्था चाहे वह राजनीतिक हो या फिर व्यापारिक, अनुशासन के बिना आगे नहीं बढ़ सकती। उन्होंने पार्टी के साथियों को पूरी तरह से समर्पण की भावना के साथ कार्य करने की अपील की और भरोसा दिया कि अपने मिशन में वह सबको साथ लेकर चलेंगे। वह सुनिश्चित करेंगे कि पार्टी के भीतर आपसी संवाद और विचार-विमर्श बना रहे, ताकि हर किसी की बात सुनी जा सके।  वड़िंग ने आपसी संवाद की जरूरत पर बल देते हुए कहा कि कोई भी अकेला सब कुछ नहीं कर सकता और उसे टीम वर्क के साथ सबको साथ लेकर चलना चाहिए। उन्होंने पार्टी अध्यक्ष सोनिया गांधी और राहुल गांधी का उन पर भरोसा जताने के लिए धन्यवाद किया।  प्रदेश कांग्रेस अध्यक्ष ने पार्टी के वरिष्ठ नेताओं और कार्यकर्ताओं का भी धन्यवाद किया, जिन्होंने पार्टी के लिए अपना सब कुछ न्योछावर किया है। उन्होंने कहा कि हम इनका कर्ज नहीं उतार सकते। उन्होंने कहा कि कांग्रेस सिर्फ एक राजनीतिक दल ही नहीं, बल्कि एक सोच है और यह भारत की सोच है, जिसने हमेशा चुनौतियों को पार किया है।",politics
"CM नीतीश कुमार ने DM को दी नसीहत, विकास कार्यों का करें औचक निरीक्षण","बिहार के मुख्यमंत्री नीतीश कुमार ने सिविल सेवा दिवस के अवसर पर राज्य के वरिष्ठ अधिकारियों नौकरशाहों को अपने अंदाज में इशारों इशारों में ऐसी नसीहत ही नहीं बल्कि चेतावनी भी दे दी, जिसे अधिकारी जल्दी नहीं भूलने वाले हैं. इस मौके पर अधिकारियों ने मुख्यमंत्री को बिहार में किए जा रहे विकास कार्यों की जानकारी दी मुख्यमंत्री के विकास कार्यों की जमकर तारीफ भी की. इसके बाद नीतीश कुमार ने बेहतर कार्य करने वाले अधिकारियों को पुरस्कृत भी किया. नीतीश कुमार हॉल में बैठे अधिकारियों को संबोधित करने उठे अधिकारियों को इशारों-इशारों में बड़ी नसीहत देनी शुरू की. नीतीश कुमार ने कहा कि बिहार में हम विकास की योजनाएं बना सकते हैं, लेकिन उन्हें जमीन पर सही तरीके से उतारना अधिकारियों के ऊपर निर्भर करता है. इसके बाद नीतीश कुमार ने कहा कि जनता दरबार जब हम लगाते हैं, तो कई जगह से लोग शिकायत लेकर आ जाते हैं. कई जगह तो हमारे निर्देश का पालन भी नहीं हो रहा है, ये ठीक नही है. आखिर लोग शिकायत लेकर हमारे पास कैसे आ जा रहे हैं, इसका मतलब काम में कहीं न कहीं कुछ गड़बड़ी हो रही है. आखिर इसका समाधान कैसे होगा, इसके लिए अधिकारियों को जनता के बीच जाना होगा. जहां विकास कार्य हो रहा है, वहां औचक निरीक्षण करना होगा ताकि विकास कार्य की जमीनी हकीकत का पता चल सके. लाल किले से बोले PM- ंगजेब हमारी आस्था को हमसे अलग नहीं कर सका नीतीश कुमार पूरी रौ में थे. उन्होंने अधिकारियों से कहा कि राजनीति में रहने वाले से भी ज्यादा इज्जत काम करने वाले अधिकारियों की होती है. जो अधिकारी बेहतर काम करते हैं उनका जनता बहुत सम्मान करती है. इसलिए अपना काम ईमानदारी से करिए. इसके बाद नीतीश कुमार ने बिहार के तमाम जिलों से आए हुए DM से हाथ उठा कर ये कबूल करवाया कि विकास कार्य का औचक निरीक्षण करने जाएंगे, ताकि विकास कार्य सही तरीके से हो पाए. तमाम DM ने हाथ उठा कर नीतीश कुमार से वादा भी किया. एक तरफ नीतीश कुमार ने DM से हाथ उठवा कर औचक निरीक्षण करने की रजामंदी ले ली, वहीं दूसरी तरफ इशारों में चेतावनी भी दे दी कि वे अभी तो निजी यात्रा कर रहे हैं, लेकिन आगे बिहार का लगातार दौरा करते रहेंगे ताकि विकास कार्य की हकीकत का पता चलते रहे. एक तरफ नीतीश आग्रह करते दिखे, अधिकारियों के काम की तारिफ की, वहीं इशारों में चेतावनी भी दी अधिकारियों को ये भी भरोसा दिलाया कि अधिकारी अपना काम पूरी ईमानदारी मेहनत से करे, तो उनकी जो भी जरूरत होगी उसे सरकार पूरा करने की पूरी कोशिश करेगी. उन्होंने अपने तरीके से साफ कर दिया कि बिहार के विकास से कोई समझौता वे नहीं कर सकते. नीतीश कुमार ने अधिकारियों के काम की तारीफ करते हुए कहा कि बिहार पिछड़ा राज्य है, लेकिन इसी बिहार ने विकास के कई ऐसे कार्य किए हैं जिनकी चर्चा आज देश भर में होती है ये सब अधिकारियों की वजह से ही संभव हुआ है.",politics
"सोनिया गांधी से सचिन पायलट की मुलाकात, जानें आखिर क्या बात","राजस्थान में यदा-कदा सत्ता परिवर्तन की चर्चा होती रहती है. सचिन पायलट उनका खेमा अभी भी संतुष्ट नहीं है. राजस्थान में पार्टी से विद्रोह के दो साल बाद एक बार फिर सचिन पायलट (Sachin Pilot) को लेकर सुगबुगाहट तेज हो गई है. यह सुगबुगाहट सचिन पायलट कांग्रेस अध्यक्ष सोनिया गांधी की मुलाकात के बाद तेज हुई है. सोनिया गांधी (Soni Gandhi) से मुलाकात के बाद सचिन पायलट ने कहा, राजस्थान ऐसा राज्य है जहां हर पांच साल के बाद सरकार बदल जाती है. लेकिन अगर कांग्रेस को आगामी चुनाव में सफलता हासिल करनी है तो मेरे विचार से हमें कुछ ऐसे अच्छे काम करने चाहिए जैसे हमने शुरुआत में की थी. हमें चुनाव में कांग्रेस को जीत दिलाने के लिए इसी दिशा में जाने की जरूरत है. सचिन पायलट की बात से साफ है कि राजस्थान में गहलौत सरकार से वे खुश नहीं है अपनी प्रभावी भूमिका के लिए दबाव की रणनीति अपना रहे हैं. राजस्थान का सीएम बनने की इच्छा रखने वाले सचिन पायलट सोनिया गांधी की मुलाकात को विश्लेषक विशेष मान रहे हैं. एनडीटीवी की खबर के मुताबिक सचिन पायलट ने सोनिया गांधी से मुलाकात में भी राजस्थान का मुख्यमंत्री बनने की इच्छा व्यक्त की है. हालांकि सूत्रों के मुताबिक सोनिया गांधी के साथ बैठक में सचिन पायलट के राजस्थान कांग्रेस में आगामी भूमिका को लेकर चर्चा हुई है. मौलाना तौकीर रजा ने फिर दिया भड़काऊ बयान, बुल्डोजर पर बोली यह बात राजस्थान में अगले साल चुनाव होने वाला है. एक तरफ राहुल गांधी के तीन प्रमुख निकटतम सहयोगी ज्योतिरादित्य सिंधिया, जीतिन प्रसाद आरपीएन सिंह कांग्रेस छोड़कर बीजेपी का दामन थाम चुके हैं तो राजस्थान में बगावत के बावजूद अब तक सचिन पायलट ने कांग्रेस का हाथ नहीं छोड़ा है. हालांकि बगावत के बाद सचिन पायलट को राजस्थान कांग्रेस के अध्यक्ष राज्य के उप मुख्यमंत्री पद से हाथ धोना पड़ा था. इस स्थिति में कांग्रेस राहुल गांधी के लिए सचिन पायलट बहुत ज्यादा महत्वपूर्ण है. सोनिया गांधी के साथ मुलाकात में किस एजेंडे पर बात हुई इसका व्यौरा सामने नहीं आया है लेकिन समझा जा रहा है कि सचिन पायलट को बड़ी भूमिका दी जा सकती है. अगले साल चुनाव के मद्देनजर उनकी बड़ी भूमिका तय है. हालांकि वह मुख्यमंत्री के पद से कम पर वे शायद ही मानेंगे. अगले महीने राजस्थान के उदयपुर में कांग्रेस का चिंतन शिविर भी है. ऐसे में सचिन पायलट की भूमिका जरूरी है. गौरतलब है कि 2018 के चुनाव में कांग्रेस की जीत में सचिन पायलट की प्रमुख भूमिका थी. वे मुख्यमंत्री के दौर में भी सबसे आगे थे लेकिन अनुभवी अशोक गहलौत के सामने वे टिक नहीं पाए. उन्हें उप मुख्यमंत्री का पद दिया गया लेकिन अशोक गहलौत से उनकी बनी नहीं. दो साल बाद वे बगावत पर उतर आए 18 विधायकों के साथ दिल्ली में डेरा जमा दिया लेकिन इस बार भी उन्हें मुंह की खानी पड़ी कांग्रेस अध्यक्ष उप मुख्यमंत्रत्री दोनों पदों से हाथ धोना पड़ा. 2020 के बाद वे एकदम बैकडोर में चले गए. कई बार कयास लगाए गए कि वे भी ज्योतिरादित्य सिंधिया की तरह बीजेपी में शामिल हो जाएंगे लेकिन उन्होंने इससे स्पष्ट इनकार किया. लेकिन अब उनकी प्रभावी भूमिका को लेकर सुगबुगुहाट तेज हो गई है.",politics
दिल्ली: चुनाव आयोग से मिले कांग्रेस नेता- निष्पक्ष चुनाव संपन्न कराने की मांग,"कांग्रेस ने त्रिपुरा के मसले पर भारतीय जनता पार्टी की सरकार को लेकर अराजकता गुंडागर्दी करने का बड़ा आरोप लगाया है। जिसको लेकर बृहस्पतिवार को केंद्रीय चुनाव आयोग के सामने कांग्रेस का भारी-भरकम डेलिगेशन पहुंचा। केंद्रीय चुनाव आयोग से कांग्रेस ने आग्रह किया कि प्रदेश में आगामी चुनावों को निष्पक्ष ढंग से संपन्न कराने के लिए उचित कदम उठाए जाएं। कांग्रेस के त्रिपुरा प्रभारी अजय कुमार की अगुवाई में एक प्रतिनिधिमंडल ने चुनाव आयोग के समक्ष अपनी बात रखी। इस डेलिगेशन में त्रिपुरा की सह प्रभारी जरिता लेतफलांग, राष्ट्रीय सचिव प्रणव झा, त्रिपुरा के प्रदेश अध्यक्ष बिराजित सिन्हा के साथ कई नेता मौजूद थे। 'त्रिपुरा में वर्तमान सरकार द्वारा अराजकता पैदा की जा रही है' चुनाव आयोग को ज्ञापन सौंपने के बाद अजय कुमार ने संवाददाताओं से कहा कि त्रिपुरा में वर्तमान सरकार द्वारा अराजकता पैदा की जा रही है। गुंडागर्दी हो रही है। स्थानीय निकाय के चुनावों में एक हजार से अधिक पदों पर विपक्ष के लोग खड़े नहीं हो सके। अजय कुमार ने दावा किया कि विपक्षी दलों खासतौर पर कांग्रेस के नेताओं पर हमले हो रहे हैं। अगरतला में कांग्रेस भवन पर हमला किया गया। रोजाना धमकी दी जा रही है। कुमार ने कहा कि हमने चुनाव आयोग से निवेदन किया कि एक प्रतिनिधिमंडल भेजा जाए उचित कदम उठाये जाएं। त्रिपुरा में अगले साल की शुरुआत में विधानसभा चुनाव चुनाव होना है। जिसको लेकर सभी सियासी दलों ने अभी से रणनीति बनानी शुरू कर दी है।",politics
"अटकलों और तेजस्वी के तंज के बीच नीतीश क्यों गए RJD के इफ्तार में, कहीं फिर अंतरात्मा...?",बिहार के मुख्यमंत्री नीतीश कुमार शुक्रवार को आरजेडी द्वारा आयोजित इफ्तार पार्टी में शामिल हुए. पांच साल बाद फिर राज्य की पूर्व सीएम राबड़ी देवी के आवास पर इस इफ्तार पार्टी का आयोजन हुआ.,politics
"देशभर में Poll चलाएगी AAP पार्टी, सवाल होगा- क्या दंगे, नफरत और कट्टरता फैलाने का काम कर रही बीजेपी?","आम आदमी पार्टी की नेता आतिशी मार्लेना ने एक पोल का जिक्र करते हुए कहा कि देशभर में जनता से सवाल किया जाएगा कि क्या बीजेपी दंगे, नफरत और कट्टरता फैलाने का काम कर रही है?",politics
"अब इस पार्टी में शामिल होंगे प्रशांत किशोर, कल पार्टी नेताओं के साथ अहम बैठक",चुनावी रणनीतिकार (Election Strategist Prashant Kishor) के नाम से मशहूर प्रशांत किशोर की कांग्रेस में शामिल होने की अटकलें तेज हो गई हैं. चर्चा है कि प्रशांत किशोर (Prashant Kishor) कल यानी शुक्रवार को कांग्रेस में शामिल होने के लिए पार्टी के साथ बातचीत करेंगे.,politics
"Terrorist Attack: PM मोदी के दौरे से पहले जम्मू में CISF की बस पर आतंकी हमला, एक ASI शहीद",Jammu Kashmir Terrorist Attack: प्रधानमंत्री नरेंद्र मोदी के जम्मू दौरे से पहले चड्ढा कैंप के पास शुक्रवार सुबह करीब सवा चार बजे केंद्रीय औद्योगिक सुरक्षा बल (CISF) से भरी बस पर आतंकियों ने हमला कर दिया.,politics
"Congress में प्रशांत किशोर को लेकर जी-23 अनदेखी से खफा, अंतर्कलह हुई तेज","कांग्रेस (Congress) में असंतुष्टों का समूह जी-23 (G-23) राजनीतिक रणनीतिकार प्रशांत किशोर (Prashant Kishor) के साथ 2024 के आम चुनावों के रोडमैप के रूप में दिए गए प्रस्तावों पर चल रही चर्चा से नाराज नजर आ रहा है, क्योंकि इस समूह से सलाह नहीं ली गई. गौरतलब है कि कांग्रेस के दो मुख्यमंत्री राजस्थान के अशोक गहलोत छत्तीसगढ़ के भूपेश बघेल को प्रस्तावों पर चर्चा के लिए दिल्ली बुलाया गया था.",politics
"Rajasthan Board Exam में कांग्रेस पर पूछे 8 सवालों का BJP ने किया विरोध, कहा- प्रचार कर रही पार्टी",नई दिल्ली/टीम डिजिटल। राजस्थान में 12की बोर्ड परीक्षा के एक प्रश्न पत्र को लेकर सियासी घमासान शुरू हो गया है। 12 के पॉलिटिकल साइंस के प्रश्नपत्र में कांग्रेस से जुड़े 8 सवाल पूछे गए जिनमें से 6 सवालों में कांग्रेस पार्टी की तारीफ छपी हुई है।,politics
"आप कर्नाटक में उसी तरह से सरकार बनाएगी जैसे उसने दिल्ली, पंजाब में बनाई थी: केजरीवाल","देश की राजधानी के मुख्यमंत्री अरविंद केजरीवाल ने गुरुवार को दावा किया कि आम आदमी पार्टी (आप) कर्नाटक में सरकार बनाएगी, जैसा कि उसने दिल्ली और पंजाब में किया था।",politics
"इंदिरा की तरह हैं मोदी- कांग्रेस को इतिहास से सबक लेना चाहिए, सोनिया और प्रशांत किशोर ला सकते हैं बदलाव","अगर आपकी उम्र इतनी है कि इंदिरा गांधी की आपको याद हो, तो आपको उनका यह मशहूर ऐलान भी याद होगा- ‘मैं कहती हूं गरीबी हटाओ, वो कहते हैं इंदिरा हटाओ.’ यह वाक्य उस समय के विपक्ष की हालत का सटीक सार प्रस्तुत करता है.",politics
"Bihar Breaking News: मगध विवि के फाइनेंस अफसर ने दिया इस्तीफा, प्रेम शंकर सिंह को मिला अतिरिक्त प्रभार","मगध विवि के फाइनेंस अफसर ने दिया इस्तीफा मगध विश्वविद्यालय के फाइनेंस अफसर सत्य रतन प्रसाद ने इस्तीफा दिया है. राज्यपाल ने उनके इस्तीफा मंजूर कर लिया है. राजभवन ने सत्य रतन प्रसाद की जगह एमएमएच अरेबिक एंड पर्सियन यूनिवर्सिटी के फाइनेंस अफसर प्रेम शंकर सिंह पंकज को सौंप दिया है. राजभवन ने इस संदर्भ में अधिसूचना जारी कर दी है. युवक की गला घोंटकर हत्या मैरवा. थाना क्षेत्र के बरासो गांव के वृंदावन मुहल्ले में प्रेम प्रसंग में एक युवक की गला घोंटकर हत्या कर अपराधियों ने शव को जामुन के पेड़ के नीचे रख दिया. मृतक की पहचान थाना क्षेत्र के श्रीनगर के रामाशंकर पासवान के पुत्र 25 वर्षीय नीरज पासवान के रूप में हुई. पुलिस ने घटनास्थल से दो मोबाइल और मृतक के पॉकेट से बाइक की चाबी बरामद की है. इस मामले में पुलिस पांच लोगों को हिरासत में लेकर पूछताछ कर रही है, जिसमें तीन नाबालिग लड़कियां और दो महिलाएं हैं. केला कारोबारी की गोली मारकर हत्या बेगूसराय- केला कारोबारी की गोली मारकर हत्या, सिंघौल ओपी क्षेत्र के फतेहपुर चौक के पास अपराधियों ने मारी गोली एक लाख 60 हजार की लूट किशनगंज- सीएसपी संचालक से एक लाख 60 हजार की लूट बैंक से पैसे निकालकर जा रहे थे बाजार ठाकुरगंज बाजार की घटना नीतीश कुमार पहुंचे राबड़ी आवास, लालू परिवार ने किया स्वागत मुख्यमंत्री नीतीश कुमार इफ्तार में शामिल होने के लिए राजद सुप्रीमो लालू प्रसाद के घर पहुंचे. राबड़ी आवास पर लालू परिवार के सदस्यों ने उनका स्वागत किया. शाहनवाज, अवधेश पहुंचे राबड़ी आवास, नीतीश कुमार का इंतजार राबड़ी देवी के निमंत्रण पर मंत्री शाहनवाज हुसैन और विधान परिषद के सभापति अवधेश ना सिंह राबड़ी आवास पहुंच गये हैं. मुख्यमंत्री नीतीश कुमार के आने का सबको इंतजार है. मौसम विभाग ने जारी किया अलर्ट मुजफ्फरपुर,सीतामढ़ी,शिवहर में हल्की बारिश को लेकर मौसम विभाग ने जारी किया अलर्ट. राबड़ी आवास के बाहर जश्न का माहौल राबड़ी आवास के बाहर जश्न का माहौल. इफ्तार को लेकर दूर दूर से पहुंच रहे है आरजेडी नेता-कार्यकर्ता. लालू यादव को जमानत मिलने से उत्साहित है आरजेडी के कार्यकर्ता. परिषद के कार्यकारी सभापति अवधेश नारायण सिंह राबड़ी आवास पहुंचे बिहार विधान परिषद के कार्यकारी सभापति अवधेश नारायण सिंह तेजस्वी यादव की दावत ए इफ्तार में पहुंचे. पूर्व मंत्री सीताराम दास का निधन कटिहार-बिहार सरकार के पूर्व मंत्री सीताराम दास का निधन. कोढ़ा विधानसभा क्षेत्र से तीन बार रह चुके है विधायक मौसम विभाग ने जारी किया अलर्ट गोपालगंज-सिवान में हल्की बारिश को लेकर मौसम विभाग ने जारी किया अलर्ट नीतीश कुमार के मूवमेंट को लेकर राबड़ी आवास पर सक्रिय हुए सुरक्षाकर्मी सीएम नीतीश कुमार के राबड़ी आवास आने की तैयारी शुरू हो चुकी है. सीएम के मूवमेंट को लेकर सुरक्षाकर्मियों की सक्रियता बढ़ गयी है. सीएम नीतीश के आने के पहले उनके सुरक्षाकर्मी राबड़ी आवास पहुंचे हैं और महा सिक्योरिटी चेकिंग की जा रही है. निष्पक्ष जांच की मांग पशुपति पारस के आरोप पर बोले चिराग पूरे मामले की हो निष्पक्ष जांच. उन्होंने हत्या के आरोप लगाये जो काफी गंभीर आरोप है. उन्होंने पार्टी और परिवार से पहले ही बाहर कर दिया था. चिराग पासवान जायेंगे इफ्तार में लालू आवास चिराग पासवान ने लालू प्रसाद को ज़मानत मिलने पर ख़ुशी जतायी चिराग पासवान ने कहा- हमें ख़ुशी है कि उन्हें जमानत मिली,स्वास्थ्य और उम्र को लेकर चिंता रहती थी शाम को राबड़ी देवी आवास पर होने वाले इफ्तार में शामिल होंगे, लेकिन उसके कोई राजनीतिक मायने नहीं. शराबी पति को पत्नी ने भेजवाया जेल छौड़ादानो : थाना क्षेत्र के भेलवा गांव में एक महिला ने शराबी पति की मारपीट एवं प्रताड़ना से तंग आ कर अपने पति को जेल भेजवा दिया. मामले में भेलवा की सरस्वती देवी ने पुलिस को आवेदन दे कर बताया है कि उसका पति बीरेंद्र राम आए दिन शराब के नशे में धुत्त हो कर उसके साथ मारपीट करता है. गुरुवार को भी दिन के बारह बजे जब वह अपने आंगन में बैठ कर कुछ घरेलू काम निपटा रही थी. तभी अचानक उसका पति शराब पी कर आया और उसे बुरी तरह से मारने लगा. उसके बच्चों को भी बुरी तरह मारा पीटा और गालीगलौज करने लगा. साथ हीं उसके गले में रस्सी डालकर घसीटने लगा. ग्रामीणों के बीच बचाव से मुश्किल से उसकी जान बची. पुलिस ने आवेदन के आलोक में कांड दर्ज कर त्वरित कार्रवाई करते हुए आरोपी पति बीरेंद्र राम को गिरफ्तार कर लिया है. पिकअप ने चाचा-भतीजे को रौंदा, भतीजे की मौत मुजफ्फरपुर से बड़ी खबर सामने आ रही है. एक पिकअप ने चाचा-भतीजे को रौंद दिया है. भतीजे की मौत घटना स्थल पर ही हो गयी. सड़क हादसे में मौत के बाद आक्रोशित लोगों ने सड़क जाम कर हंगामा कर रहे है. नियमित शिक्षकों के वेतन मद में राशि जारी पटना. शिक्षा विभाग ने ईद से पहले प्रदेश के शिक्षकों को वेतन भुगतान करने की मंशा के मद्देनजर शिक्षकों को अप्रैल माह का वेतन जारी करना शुरू कर दिया है. प्रदेश के 50 हजार से अधिक नियमित शिक्षकों और समग्र शिक्षा अभियान के तहत काम करने वाले ढाई लाख से अधिक शिक्षकों को वेतन जारी हुआ है. बिहार शिक्षा परियोजना के निदेशक श्रीकांत शास्त्री के मुताबिक समग्र शिक्षा अभियान के तहत काम करने वाले शिक्षकों के लिए 9.91 अरब से अधिक राशि दी गयी है. लालू प्रसाद को मिली जमानत झारखंड हाईकोर्ट से लालू प्रसाद यादव को जमानत मिल गयी. लालू प्रसाद यादव को डोरंडा ट्रेजरी से अवैध निकासी मामले में जमानत मिली है. इस पूरे मामले में पांच साल की सजा सुनाई गयी थी. गर्भवती के साथ की मारपीट गया. गया शहर के गेवालबिगहा-बिचली मस्जिद मुहल्ले में रहनेवाले मोहम्मद हासिम की बेटी रूबी परवीन के साथ ससुरालवालों द्वारा मारपीट करने का मामला प्रकाश में आया है. इस मामले को लेकर पीड़िता के बयान पर रामपुर थानाध्यक्ष रवि कुमार ने पटना जिले के दिग्घा घाट स्थित बारा कोठी के रहनेवाले पांच लोगों के विरुद्ध नामजद प्राथमिकी दर्ज कर मामले की छानबीन शुरू कर दी है. मानपुर में बालू के ढेर पर खेल रहे सात वर्षीय बच्चे के हाथ-पैर तोड़े मानपुर मुफस्सिल थाना क्षेत्र अंतर्गत मानपुर पावर सब स्टेशन के समीप गुरुवार की सुबह निजी बालू के ढेर पर खेल रहे बच्चों के साथ बेरहमी से मारपीट करने का मामला प्रकाश में आया है. प्राप्त जानकारी के अनुसार, अबगीला पहाड़तल्ली महादलित टोले का एक 7 वर्षीय बच्चा मारपीट में गंभीर रूप से जख्मी हो गया है. परिजनों ने उसे इलाज के लिए सामुदायिक स्वास्थ्य केंद्र मानपुर लाया, जहां डॉक्टरों ने प्रारंभिक उपचार के बाद बेहतर इलाज के लिए मगध मेडिकल अस्पताल में रेफर कर दिया. मुंगेर में दवा खिलाने से बिगड़ी बच्चों की तबीयत मुंगेर में दवा खिलाने से करीब दर्जनों बच्चों की तबीयत बिगड़ गयी है. शाह जुबेर मध्य विद्यालय घोरघट में 300 बच्चों को एल्बेंडाजोल की दवाई खिलाई गई थी, जिसमें से 50 से अधिक बच्चे गंभीर रूप से बीमार पड़ गये है. कक्षा 7 की अंजली कुमारी, कक्षा 6 कि अंकु कुमारी, कक्षा आठ का धर्मेंद्र कुमार, कक्षा 3 की मनीषा कुमारी, कक्षा दो की सिमरन, कक्षा 6 की साक्षी कुमारी, कक्षा 6 की सुप्रिया, कक्षा 8 की किरण कुमारी एवं प्रीति कुमारी सहित दर्जनों बच्चों को प्राथमिक स्वास्थ्य केंद्र में भर्ती कराया गया है. इन बच्चों को सलाइन और ऑक्सीजन लगाया गया है. बहुत से बच्चों को सिर्फ स्लाइन लगाया गया है. जानकारी के अनुसार कुछ बच्चों को दवाई खिलाते ही सर चकराने लगा और बेहोशी की हालत होती गई. खगड़िया में पुलिस जमादार निलंबित खगड़िया एसपी अमितेश कुमार ने बहादुरपुर पिकेट में तैनात जमादार मकेश्वर प्रसाद को निलंबित कर दिया है. वे इससे पूर्व गोगरी थाना मे तैनात थे. जहां का एक वीडियो सोशल मीडिया पर वायरल हुआ था. इसमें सनहा के नाम पर उगाही की जा रही थी. एसपी अमितेश कुमार ने बताया कि वीडियो में पैसा देने वाले को बुलाया जा रहा है. पीड़ित के पहुंचने पर जमादार पर केस दर्ज करने की प्रक्रिया अपनायी जाएगी. मकान मालिक की बेटी को लेकर भागा किरायेदार भागलपुर. तातारपुर थाना के एक मोहल्ले में किराये पर रह रहे युवक ने मकान मालिक की बेटी को शादी की नीयत से लेकर भाग गया. लड़की के पिता ने थाने में किरायेदार रिशु गुप्ता समेत इसके दोस्त पर मामला दर्ज कराया है. इसमें कहा गया है कि 18 अप्रैल से लड़की गायब है. किरायेदार ने बेटी से कोर्ट में शपथ-पत्र देकर शादी कर ली है. उसका फोटो भी भेजा है. घर से तीन लाख का जेवर और 70 हजार कैश भी गायब है. मुंबई रूट की सिर्फ दो ट्रेनें, वेटिंग 100 के पार मुजफ्फरपुर रूट से मुंबई जाने के लिए मात्र दो ट्रेनें हैं. दोनों ट्रेनों में वेटिंग 100 के पार जा चुकी है. इससे यात्रियों को काफी परेशानी का सामना करना पड़ रहा है. मुजफ्फरपुर से रोज दो सौ से अधिक यात्री मुंबई रूट में जाते हैं. मुजफ्फरपुर के रेलयात्रियों ने इस संबंध में पीएम रेल मंत्री समेत तमाम नेताओं को टैग किया है. इसमें मुजफ्फरपुर से नयी ट्रेन को चलाने की मांग की गयी है. शादी से पहले दूल्हा हुआ बेहोश, लड़की ने किया शादी से इंकार मसौढ़ी. भगवानगंज थाना के एक गांव में आयी एक बरात में दूल्हे के बेहोश होने से वधू पक्ष ने शादी करने से इन्कार कर दिया और शादी में खर्च हुई रकम वापस लेने के लिए पूरी बरात को बंधक बना लिया. सूचना पाकर मौके पर पहुंची पुलिस ने बरात को बंधन से मुक्‍त कराया. घटना का कारण शादी की रस्‍म के दौरान वर का बेहोश हो जाना बताया जाता है.",politics
"PM मोदी के दौरे से पहले हुई जम्मू कश्मीर में मुठभेड़, एक सुरक्षा अधिकारी हुआ शहीद","नई दिल्लीः जम्मू में प्रधानमंत्री नरेंद्र मोदी के दौरे से ठीक दो दिन पहले सेना के एक प्रतिष्ठान के पास सुरक्षाबलों और आतंकवादियों के बीच भीषण मुठभेड़ जारी है. इस विषय में अधिकारियों ने बताया कि शुरुआती गोलीबारी में एक सुरक्षा अधिकारी शहीद हो गया और चार अन्य इस लड़ाई में घायल हो गए. मुठभेड़ तब शुरू हुई जब सुरक्षा बलों ने जम्मू शहर के सुंजवां छावनी इलाके में तड़के अभियान शुरू किया. रिपोर्ट के मुताबिक पुलिस ने बताया कि उनके पास सूचना थी कि आतंकवादी शहर में हमले की योजना बना रहे थे. ख़बरों के अनुसार जम्मू के एडीजीपी मुकेश सिंह ने इस मुठभेड़ के बारे में जानकारी देते हुए बताया कि मुठभेड़ में एक जवान शहीद हो गया है. जबकि चार जवान घायल हुए हैं. घेराबंदी कर इलाके को खाली करा दिया गया है और मुठभेड़ अभी भी जारी है. एडीजीपी मुकेश सिंह के अनुसार आतंकवादी घरों में छिपे हुए हैं. ये मुठभेड़ प्रधानमंत्री मोदी के जम्मू-कश्मीर दौरे से ठीक पहले हुई है. दरअसल रविवार को पीएम मोदी जम्मू जा रहे हैं. पीएम मोदी यहां एक बड़ी रैली को संबोधित करेंगे जिसमें पल्ली गांव में हजारों पंचायत सदस्य शामिल होंगे. उनकी यात्रा से पहले, .यहां पर हाई अलर्ट रखा गया है और सुरक्षा बलों द्वारा चौबीसों घंटे गश्त की जा रही है. जम्मू-कश्मीर को अनुच्छेद 370 और 35ए द्वारा दिए गए विशेष दर्जे को हटाने के पीएम मोदी की ये पहली राजनीतिक यात्रा है. आधिकारिक सूत्रों के अनुसार पुलिस को सुंजवां में कम से कम दो आतंकवादियों की मौजूदगी की सूचना मिली थी. जिसके बाद यहां ऑपरेशन शुरू किया. इस दौरान हुई मुठभेड़ में केंद्रीय औद्योगिक सुरक्षा बल (सीआईएसएफ) के एक सहायक उप निरीक्षक की मौत हो गई और चार अन्य शुरुआती गोलीबारी में घायल हो गए. ये भीषण मुठभेड़ अभी भी चल रही है.",politics
Lalu Yadav Latest News: लालू की जमानत पर फैसला आज... पटना में तेजस्‍वी-तेजप्रताप दे रहे दावत-ए-इफ्तार,"रांची, राज्य ब्यूरो। Lalu Yadav Bail, Lalu Yadav News, Lalu Yadav Latest News चारा घोटाला (Fodder Scam) के पांच मामलों में सजायाफ्ता राजद सुप्रीमो (RJD Chief) और बिहार के पूर्व मुख्‍यमंत्री लालू प्रसाद यादव (Lalu Prasad Yadav) की जमानत पर झारखंड हाई कोर्ट (Jharkhand High Court) में आज, शुक्रवार को सुनवाई होगी। यह मामला जस्टिस अपरेश कुमार सिंह (Justice Aparesh Kumar Singh) की अदालत में सुनवाई के लिए सूचीबद्ध है। लालू की जमानत (Lalu Yadav Bail) पर सुबह 11 बजे लालू के वकील और सीबीआइ (CBI) के वकील कोर्ट में अपनी दलीलें पेश करेंगे। डोरंडा कोषागार मामले में लालू यादव की जमानत (Lalu Prasad Bail) का विरोध कर रहे केंद्रीय जांच एजेंसी, सीबीआइ (CBI) की ओर से लालू की जमानत का विरोध करते हुए जवाब दाखिल कर दिया गया है। लालू प्रसाद यादव को आज जमानत मिलती है तो उन्हें जेल से बाहर आने का मौका मिल जाएगा। सीबीआइ (CBI) ने अपने जवाब में कहा है कि लालू प्रसाद यादव (Lalu Prasad Yadav) ने डोरंडा कोषागार वाले मामले में कोर्ट (CBI Special Court Ranchi) द्वारा दी गई 5 साल सजा की आधी अवधि जेल में नहीं बिताई है। सीबीआइ की विशेष अदालत ने लालू प्रसाद यादव (Lalu Prasad Yadav) को डोरंडा कोषागार से अवैध निकासी मामले में पांच साल की सजा और 60 लाख का जुर्माना लगाया है। इस आदेश के खिलाफ लालू प्रसाद यादव (Lalu Prasad Yadav) ने झारखंड हाई कोर्ट (Jharkhand High Court) में अपील दाखिल की है। लालू प्रसाद यादव (Lalu Prasad Yadav) की ओर से बढ़ती उम्र और 17 प्रकार की बीमारियों का हवाला देते हुए जमानत देने की गुहार लगाई गई है। लालू प्रसाद (Lalu Prasad) का कहना है कि उन्होंने इस मामले में 41 माह जेल में बिताए हैं। जबकि सजा की आधी अवधि 30 माह ही होती है। वे आधी सजा से 11 माह अधिक जेल में रहे हैं, इसलिए उन्हें अदालत से जमानत की सुविधा मिलनी चाहिए। बता दें कि लालू प्रसाद यादव (Lalu Prasad Yadav) रांची के होटवार जेल के कैदी हैं। जिन्‍हें रिम्‍स में इलाज के लिए भर्ती कराया गया था। इलाज के क्रम में लालू की एक किडनी फेल कर जाने पर उन्‍हें विशेष इलाज के लिए एम्‍स दिल्‍ली भेजा गया है। अभी लालू की हालत स्थिर बताई जा रही है। उनका क्रिटनीन लेवल 5 से ऊपर पहुंच गया है। लालू की बेटी मीसा भारती दिल्‍ली में अपने पिता की देखरेख कर रही है। लालू के छोटे बेटे तेजस्‍वी यादव (Tejashwi Yadav) ने अपने पिता के शीघ्र स्‍वस्‍थ होने के लिए लोगों से दुआएं करने की अपील की है। पटना में तेजस्‍वी यादव-तेज प्रताप यादव दे रहे दावत-ए-इफ्तार इधर बिहार विधानसभा उपचुनाव में बोचहां सीट पर भाजपा को करारी शिकस्‍त देने वाले तेजस्‍वी यादव (Tejashwi Yadav) आज पटना में दावत-ए-इफ्तार का आयोजन कर रहे हैं। लालू के बड़े बेटे तेज प्रताप यादव (Tej Pratap Yadav) ने इसकी जानकारी दी। गुरुवार को ट्विटर पर लिखे गए संदेश में उन्‍होंने केंद्रीय गृह मंत्री अमित शाह (Amit Shah) के नाम इफ्तार का आमंत्रण पत्र पोस्‍ट किया है। तेज प्रताप ने कहा, रमजान के मौके पर गृह मंत्री अमित शाह का पटना के 10 सर्कुलर रोड पर आयोजित इफ्तार में हार्दिक स्वागत है। बता दें कि 10 सर्कुलर रोड लालू यादव की पत्‍नी बिहार की पूर्व मुख्‍यमंत्री राबड़ी देवी का आवास है। तुम राम कहो, वो रहीम कहें, दोनों की गरज अल्लाह से है। तुम दीन कहो, वो धर्म कहें, मंशा तो उसी की राह से है। रमजान के मुबारक मौके पर माननीय गृह मंत्री श्री अमित शाह जी का पाटलिपुत्र की पावन धरती पर 10 सर्कुलर रोड पर आयोजित दावते इफ्तार में हार्दिक स्वागत है। तुम राम कहो, वो रहीम कहें,⁰दोनों की ग़रज़ अल्लाह से है।⁰तुम दीन कहो, वो धर्म कहें,⁰मंशा तो उसी की राह से है। pic.twitter.com/tZpV9DOHVP",politics
Jahangirpuri News: शफीकुर्रहमान बर्क की अगुवाई में सपा की फैक्ट फाइंडिंग टीम जाएगी जहांगीरपुरी,"दिल्ली के जहांगीरपुरी में अतिक्रमण रोधी अभियान के विरोध बीच सपा का एक जांच दल मामले की जांच के लिए दिल्ली आएगा. ये जानकारी समाजवादी पार्टी के राष्ट्रीय प्रवक्ता ने दी है.  Delhi News: दिल्ली के हिंसा प्रभावित जहांगीरपुरी (Jahangirpuri) में बुल्डोजर की कार्रवाई पर र सुप्रीम कोर्ट ने रोक लगा दी थी. वहीं इस मामले पर राजनीति थमने का नाम नहीं ले रही है. तमाम पार्टियों के नेता जहांगीरपुरी का दौरा कर रहे हैं. वहीं अब इस कड़ी में अतिक्रमण रोधी अभियान के विरोध के बीच समाजवादी पार्टी (Samajwadi Party) का एक जांच दल दिल्ली (Delhi) जाएगा. ये जानकारी सपा के राष्ट्रीय प्रवक्ता राजेंद्र चौधरी ने दी है. ये दल यहां मामले की जांच करने आ रहा है. अखिलेश यादव के निर्देश पर दिल्ली आ रहा है सपा का जांच दल सपा के राष्ट्रीय प्रवक्ता राजेंद्र चौधरी ने गुरुवार को बताया कि दिल्ली में जहांगीरपुरी बस्ती उजाडे़ जाने की घटना की जांच के लिए पार्टी अध्यक्ष अखिलेश यादव (Akhilesh Yadav) के निर्देश पर सपा का जांच दल शुक्रवार को नयी दिल्ली जाएगा. दल करेगा मामले की जांच उन्होंने बताया कि संभल से सपा सांसद शफीकुर्रहमान बर्क की अगुवाई वाले इस दल में मुरादाबाद से सांसद एसटी हसन, राज्यसभा सदस्य विशंभर प्रसाद निषाद, पूर्व सांसद रवि प्रकाश वर्मा तथा जावेद अली खान शामिल होंगे.चौधरी ने आरोप लगाया कि पिछली 20 अप्रैल को भाजपा शासित दिल्ली नगर निगम (Delhi MCD) द्वारा बुल्डोजर चलाकर जहांगीरपुरी बस्ती को उजाड़ दिया गया है. सपा का यह दल इस मामले की जांच करेगा. Mussoorie News: मसूरी में अतिक्रमण पर डीएम का बड़ा फैसला, सभी अवैध निर्माण को चिन्हित करने के दिये निर्देश Petrol Diesel Price Today: दिल्ली से एमपी तक आज पेट्रोल- डीजल की कीमत में हुई बढ़ोतरी या मिली राहत? चेक करें ताजा रेट लिस्ट",politics
"Congress: पार्टी को सितंबर में मिलेगा नया अध्यक्ष, 6 करोड़ से अधिक सदस्य करेंगे वोट","Congress New President Election: कांग्रेस आगामी विधान सभा चुनाव और 2024 के लोक सभा चुनाव के लिए कोई कसर नहीं छोड़ना चाहती है. ऐसे में वह अभी से चुनाव की तैयारियों में जुट गई है. इसको लेकर पिछले दिनों कांग्रेस हाईकमान की बैठक में प्रशांत किशोर ने एक प्रेजेंटेशन भी दिया था. इसको कांग्रेस ने मान लिया है और प्रक्रिया शुरू हो गई है. सदस्यता अभियान पूरा प्रेजेंटेशन में कहा गया था कि कांग्रेस पार्टी के अध्यक्ष (Congress President) की नियुक्ति सर्वसम्मति से चुनाव के जरिए होनी चाहिए. अब कांग्रेस प्रशांत किशोर के सुधार प्रस्ताव पर विचार कर रही है. पार्टी संगठनात्मक चुनाव के लिए पूरी तरह तैयार है. इसके लिए 6 करोड़ से अधिक कांग्रेस सदस्यों (Congress members) ने नामांकन कराया है. कांग्रेस केंद्रीय चुनाव प्राधिकरण के अध्यक्ष मधुसूदन मिस्त्री (Madhusudan Mistry) ने कहा कि पार्टी ने सदस्यता अभियान पूरा कर लिया है. डिजिटल माध्यम से 2.6 करोड़ नॉमिनेशन उन्होंने कहा कि डिजिटल माध्यम से लगभग 2.6 करोड़ सदस्यों का नामांकन किया गया. बाकी का नामांकन ऑफलाइन किया गया. कुल संख्या को कुछ और दिनों में अंतिम रूप दिया जाएगा. बता दें 15 अप्रैल तक जिन सदस्यों का नामांकन हुआ है, वे संगठन के चुनाव में हिस्सा लेने के हकदार होंगे. मिस्त्री ने कहा कि पार्टी के चुनाव प्राथमिक स्तर से शुरू होंगे और फिर बूथ समिति चुनाव, ब्लॉक, जिला और राज्य स्तर के चुनाव होंगे. रिटर्निंग अधिकारी नियुक्त उन्होंने कहा कि इसके लिए हमने देश भर में 756 जिला रिटर्निंग अधिकारी नियुक्त किए हैं. हम कांग्रेस कार्य समिति द्वारा दिए गए कार्यक्रम के अनुसार चल रहे हैं. सितंबर 2022 तक पार्टी को नया निर्वाचित अध्यक्ष मिल जाएगा. हालांकि, अभी यह स्पष्ट नहीं है कि राहुल गांधी (Rahul Gandhi) पार्टी अध्यक्ष पद के लिए चुनाव लड़ेंगे या नहीं. बता दें कि 2019 में चुनावी हार के बाद राहुल ने जिम्मेदारी लेते हुए कांग्रेस के अध्यक्ष पद से इस्तीफा दे दिया था. तब कांग्रेस कार्यसमिति ने सोनिया गांधी को अंतरिम अध्यक्ष बनाया था.",politics
"आज चढ़ेगा एमपी का सियासी पारा, भोपाल में अमित शाह तो रतलाम में हुंकार भरेंगे कमलनाथ","प्रमोद शर्मा/भोपालः मध्य प्रदेश में आज सियासी पारा चढ़ा रहेगा. इसकी वजह है प्रदेश में होने वाले हाई प्रोफाइल सियासी इवेंट. बता दें कि केंद्रीय गृह मंत्री अमित शाह आज राजधानी भोपाल में वन समिति सम्मेलन में शामिल होंगे. अमित शाह के कार्यक्रम के लिए प्रदेश भाजपा ने बड़े स्तर पर तैयारी की हैं. वहीं मध्य प्रदेश कांग्रेस भी रतलाम में एक बड़ा राजनीतिक कार्यक्रम करने जा रही है, जिसमें प्रदेश कांग्रेस अध्यक्ष कमलनाथ शिरकत करेंगे. ये रहेगा अमित शाह का कार्यक्रम केंद्रीय गृह मंत्री अमित शाह आज सुबह 10.30 बजे भोपाल हवाई अड्डे पहुंचेंगे. जहां पार्टी कार्यकर्ता उनकी आगवानी करेंगे. यहां से अमित शाह सुबह 11 बजे सीएपीटी भोपाल पहुंचकर 48वीं अखिल भारतीय पुलिस विज्ञान कार्यक्रम में शिरकत करेंगे. इसके बाद अमित शाह दोपहर में करीब 2.15 बजे भोपाल के जंबूरी मैदान में आयोजित वन समितियों के सम्मेलन में शिरकत करेंगे. इसके बाद अमित शाह शाम 5 बजे प्रदेश भाजपा कार्यालय पहुंचेंगे, जहां पार्टी कार्यकर्ताओं और पदाधिकारियों से मुलाकात करेंगे. इसके बाद रात करीब 8 बजे वह स्टेट हैंगर से दिल्ली के लिए रवाना हो जाएंगे. कमलनाथ के कार्यक्रम में जुटेंगे 40 हजार लोग जहां एक तरफ अमित शाह के कार्यक्रम को लेकर भाजपा कार्यकर्ता उत्साहित हैं, वहीं दूसरी तरफ कमलनाथ भी अपने संगठन को मजबूत करने में जुटे हैं. कमलनाथ आज रतलाम के अबंडेकर ग्राउंड में पार्टी पदाधिकारियों और नेताओं से मुलाकात कर संगठन के कामकाज की समीक्षा करेंगे. इसके बाद वह करीब 40 हजार की जनसभा को संबोधित भी करेंगे. कमलनाथ रतलाम में मंडल बूथ सेक्टर पदाधिकारियों के साथ बैठक करेंगे. रतलाम के कार्यक्रम को 2023 की तैयारियों से जोड़कर देखा जा रहा है. रतलाम में कमलनाथ एक रैली भी निकालेंगे, जो शहर के बड़बड़ रोड से होते हुए नया गांव चौराहा, सैलांना ब्रिज से लोकेंद्र टाकीज चौराहा और कालिका माता मंदिर तक निकाली जाएगी. इस दौरान कांग्रेस कार्यकर्ता जगह जगह कमलनाथ का स्वागत करेंगे. इसके बाद कमलनाथ अंबेडकर ग्राउंड में जनसभा को संबोधित करेंगे.",politics
NaiDunia Analysis: अमित शाह के मध्‍य प्रदेश दौरे से आदिवासी वोट बैंक को साधने की कोशिश,"आदिवासियों को साधने के लिए मध्य प्रदेश में पिछले सात महीनों में अमित शाह का दूसरा दौरा NaiDunia Analysis:धनंजय प्रताप सिंह,भोपाल। मिशन 2023 की तैयारियों में जुटी भारतीय जनता पार्टी फिर आदिवासियों का भरोसा वापस पाने की पुरजोर कोशिश में लगी है। पार्टी को मालूम है कि आदिवासी वर्ग के भरोसे ही सत्ता को बरकरार रखा जा सकता है। यही वजह है कि प्रधानमंत्री नरेन्द्र मोदी की मौजूदगी में जनजातीय गौरव दिवस 15 नवंबर के ठीक पांच महीने बाद मध्य प्रदेश में आदिवासी वर्ग के 45 लाख तेंदूपत्ता संग्राहकों को साधने के लिए वन समितियों का सम्मेलन बुलाया गया है। इसमें केंद्रीय गृहमंत्री अमित शाह शामिल होंगे। शाह के जरिए फिर आदिवासियों को साधने की कोशिश की जा रही है। इससे पहले भी शाह 17 सितंबर 2021 को राजा शंकर शाह और रघुनाथ शाह के बलिदान दिवस पर जबलपुर आए थे। 2003 से 2013 तक भाजपा के साथ रहा आदिवासी वर्ग जब-जब प्रदेश में आदिवासी वोट बैंक भाजपा के साथ रहा है, तब-तब भाजपा की सरकार बनी है। 2018 में आदिवसियों के मुंह मोड़ते ही कांग्रेस की सरकार बन गई थी। मध्य प्रदेश विधानसभा में कुल 230 सीट हैं। वर्ष 2003 में मप्र में आदिवासी वर्ग के लिए 41 सीटें आरक्षित थीं, इनमें से भाजपा को 37, कांग्रेस को दो और दो सीट गोंडवाना गणतंत्र पार्टी को मिली थी। आदिवासी वर्ग के कांग्रेस का साथ छोड़ने के कारण ही सत्ता भाजपा के हाथों में आई थी। वर्ष 2008 के चुनाव में परिसीमन के चलते आदिवासी सीटें 41 से बढ़कर 47 हो गईं। तब भाजपा को 29 और कांग्रेस को 17 सीटें मिली। वर्ष 2013 के विधानसभा चुनाव में भाजपा के पास 32 (एक भाजपा समर्थित सहित निर्दलीय) सीटें थीं लेकिन 2018 के चुनाव में यह आंकड़ा घटकर 16 पर आ गया था, जिसके चलते भाजपा को सत्ता से हाथ धोना पड़ा था। कांग्रेस ने आदिवासियों की 30 सीट जीतकर 15 साल का वनवास खत्म किया था। वहीं, 29 अन्य सीटें ऐसी हैं, जहां आदिवासी वोट बैंक हार-जीत तय करता है। आदिवासी नेताओं को तवज्जो मप्र में पहला अवसर है, जब आदिवासी नेताओं के होर्डिंग्स और पोस्टर लगे हैं। केंद्रीय मंत्री फग्गन सिंह कुलस्ते, ओमप्रकाश धुर्वे जैसे नेताओं के कटआउट भी लगाए गए हैं। पार्टी सूत्रों के मुताबिक शाह के साथ मंच पर भी आदिवासी नेताओं को बिठाया जाएगा। पार्टी यह संदेश देने की कोशिश कर रही है कि आदिवासी वर्ग की सबसे बड़ी हितैषी पार्टी सिर्फ भाजपा ही है। भाजपा मुख्यालय में लेंगे मंत्रियों की बैठक वन समितियों के सम्मेलन के बाद अमित शाह प्रदेश भाजपा मुख्यालय पहुंचेंगे। यहां करीब एक घंटे रुकेंगे। इस दौरान प्रदेश के मंत्रियों, पदाधिकारियों और पार्टी के नेताओं की अनौपचारिक बैठक लेंगे। मध्य प्रदेश में विधानसभा चुनाव के मद्देनजर शाह कुछ टिप्स भी देंगे।",politics
सीधे अहमद पटेल वाली जगह या फिर महासचिव? प्रशांत किशोर की एंट्री पर कांग्रेस नेताओं ने सोनिया गांधी को सौंपी रिपोर्ट,"चुनावी रणनीतिकार प्रशांत किशोर ने कांग्रेस को बदलने के लिए एक लंबा प्रस्ताव पार्टी की अंतरिम अध्यक्ष सोनिया गांधी को दिया था। पीके की सिफारिशों पर विस्तार से आकलन करने के लिए पार्टी के वरिष्ठ नेताओं की एक कमेटी बनाई गई थी, जिसने पार्टी आलाकमान को अपनी रिपोर्ट गुरुवार को सौंप दी है। इस कमेटी में वरिष्ठ नेता एके एंटनी, मल्लिकार्जुन खड़गे, अंबिका सोनी, मुकुल वासनिक और अन्य शामिल थे। इन्होंने अगले कुछ दिनों में पीके और सोनिया गांधी के साथ होने वाली अंतिम बैठक से पहले अपनी राय दे दी है। रिपोर्ट में प्रशांत किशोर को पार्टी जॉइन कराने पर भी बात की गई है। आपको बता दें कि प्रशांत किशोर ने सात साल की पुनरुद्धार योजना पर नौ घंटे की प्रस्तुति बनाई गई थी। बाद में इसे तीन घंटे का कर दिया गया और कांग्रेस के तमाम बड़े नेताओं के सामने प्रस्ताव पेश किया गया। हिन्दुस्तान टाइम्स को मिली जानकारी के मुताबिक, कांग्रेस नेताओं की यह रिपोर्ट चार पन्नों की है। वरिष्ठ नेताओं ने पार्टी के ढांचे और रणनीति में बदलाव के सुझावों में से प्रत्येक पर टिप्पणी की है। पार्टी सूत्र ने बताया है कि समिति के सदस्यों ने एक पदाधिकारी के रूप में प्रशांत किशोर को कांग्रेस में शामिल कराने पर भी अपनी सलाह दी है। उन्होंने कहा कि कम से कम दो नेताओं, एके एंटनी और दिग्विजय सिंह ने सोनिया गांधी से कहा कि प्रशांत किशोर की सलाह का स्वागत है और इसका इस्तेमाल किया जाना चाहिए। हालांकि, पीके के पार्टी पदाधिकारी या वरिष्ठ नेता बनाने से परहेज करने की सलाह दी गई है। कमलनाथ ने दिया पीके के लिए अलग पद बनाने का प्रस्ताव एके एंटनी और दिग्विजय सिंह से हिन्दुस्तान टाइम्स ने इस मुद्दे पर बात की, लेकिन उन्होंने सवालों का जवाब नहीं दिया। वहीं, कुछ वरिष्ठ नेता प्रशांत किशोर के शामिल होने को लेकर काफी सतर्क हैं। मध्य प्रदेश के पूर्व मुख्यमंत्री कमलनाथ जैसे अन्य लोगों ने पीके को पार्टी में शामिल कराने का समर्थन किया। कमनाथ ने प्रशांत किशोर के लिए महासचिव (रणनीति) का एक नया पद बनाने का प्रस्ताव रखा। सीधे सोनिया गांधी को रिपोर्ट करना चाहते पीके वरिष्ठ नेतृत्व के साथ अपनी बैठकों के दौरान प्रशांत किशोर ने बताया कि वह पार्टी प्रोटोकॉल के साथ काम नहीं कर सकते हैं। वह सीधे कांग्रेस अध्यक्ष को रिपोर्ट करना चाहते हैं। यह कई वरिष्ठ नेताओं के लिए विवाद का विषय साबित हुआ है, जो वर्तमान में गांधी परिवार की आंख और कान हैं। प्रशांत किशोर को सोनिया गांधी के सलाहकार के रूप में शामिल करने का भी एक प्रस्ताव दिया गया है। इस पद पर पहले कभी अहमद पटेल हुआ करते थे। आपको बता दें कि प्रशांत किशोर ने 2014 में प्रधानमंत्री नरेंद्र मोदी के लिए, 2015 में बिहार में महागठबंधन के लिए, 2020 में आम आदमी पार्टी के लिए और पिछले साल तृणमूल के पश्चिम बंगाल में चुनाव अभियान का काम किया था। पीके को शामिल करने के पक्ष में राहुल प्रियंका पार्टी के अंदरूनी सूत्रों ने कहा कि प्रियंका और राहुल गांधी किशोर को शामिल करने के पक्ष में हैं, लेकिन वे नहीं चाहते थे कि यह एकतरफा फैसला लगे। इसलिए, सोनिया गांधी के आवास पर, सभी मुख्यमंत्रियों और प्रमुख नेताओं के साथ प्रशांत किशोर की बैठक हुआ। वे उनके क्षेत्रों या संगठन में उनके काम के लिए उनकी योजनाओं के बारे में किसी भी प्रश्न का उत्तर देने के लिए तैयार थे। उत्तर प्रदेश की प्रभारी महासचिव प्रियंका गांधी वाड्रा प्रशांत किशोर को शामिल करने का समर्थन करती रही हैं। उन्होंने वरिष्ठ नेताओं से कहा था, ''हर किसी ने कोशिश की और असफल रहा। वह कुछ नया करना चाहता है, इसलिए हमें उसे एक मौका देना चाहिए।"" प्रशांत किशोर की योजना कांग्रेस को पुनर्जीवित करने की है ताकि वह 2029 में लोकसभा चुनाव जीतने में सक्षम हो सके। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"डीटीसी बसों में आग लगने के मामलों की जांच करेगी कमेटी, 15 दिन में सौंपेगी रिपोर्ट","राजधानी दिल्ली में डीटीसी बसों में आग लगने की घटनाओं की जांच के लिए परिवहन विभाग ने कमेटी का गठन किया है। दिल्ली के परिवहन मंत्री कैलाश गहलोत ने ट्वीट कर जानकारी दी है कि कमेटी 15 दिन के अंदर तकनीकी पहलुओं की जांच कर अपनी रिपोर्ट देगी। उसके आधार पर आगे निर्णय लिया जाएगा। परिवहन मंत्री का कहना है कि लोगों की सुरक्षा को देखते हुए बसों में आग लगने के मामलों की तकनीकी जांच कराई जा रही है, जिससे आग लगने के सही कारणों का पता कर सुधार किया जा सके। कमेटी का गठन उस समय किया गया है जब हाल ही के दिनों में डीटीसी की तीन बसों में अचानक से आग लगने की घटनाएं हुई हैं। परिवहन मंत्री कैलाश गहलोत ने विशेष आयुक्त (ऑपरेशन) ट्रांसपोर्ट की अध्यक्षता में कमेटी का गठन किया है। इसमें पांच अन्य सदस्यों को शामिल किया गया है। इसमें डीटीयू के प्रोफेसर डॉ. अमित पाल, डिम्ट्स के वीसी सीके गोयल, डीटीसी के प्रबंध निदेशक, परिचालन एवं रखरखाव से जुड़े एक सदस्य के साथ ही आईआईटी दिल्ली की तरफ से नियुक्त किए गए जाने वाले एक प्रतिनिधि को कमेटी में सदस्य के तौर पर शामिल किया गया है। यह कमेटी आग लगने के मुख्य कारणों की जांच करेगी। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"उपचुनावों में हार के बाद बंगाल भाजपा में कलह, दिलीप घोष ने सुकांत मजूमदार पर उठाए सवाल","उपचुनावों में हार के बाद बंगाल भाजपा में कलह खुलकर सामने आ गई। साथी सांसद सौमित्र खान और राष्ट्रीय सचिव अनुपम हाजरा के बाद, अब भाजपा के राष्ट्रीय उपाध्यक्ष दिलीप घोष ने भी पार्टी के राज्य नेतृत्व के खिलाफ आवाज उठाई है। उन्होंने पुराने लोगों के योगदान की अनदेखी के लिए राज्य नेतृत्व की आलोचना की है। भाजपा के पूर्व प्रदेश अध्यक्ष घोष ने भी अपने उत्तराधिकारी सुकांत मजूमदार को पार्टी की राजनीति में ""अनुभवहीन"" और ""नया"" करार दिया। उन्होंने कहा, ""सुकांत मजूमदार अकेले (पार्टी के लिए नए) नहीं हैं। उन्होंने अभी (भाजपा प्रदेश अध्यक्ष के रूप में) कार्यभार संभाला है। वह अनुभवहीन हैं।"" घोष ने बृहस्पतिवार को कहा कि प्रदेश अध्यक्ष सुकांत मजूमदार को सब पर ध्यान देना चाहिए और अनुभवी नेताओं को दरकिनार नहीं करना चाहिए। भाजपा के कई वरिष्ठ सदस्यों ने हाल में राज्य इकाई के नेतृत्व पर पार्टी को ''कमियों'' की पहचान करने में विफल रहने के लिए निशाना साधा। घोष ने कहा कि तृणमूल कांग्रेस (टीएमसी) के कथित कुशासन के खिलाफ लड़ने में सक्षम बनने के लिए पार्टी को एकजुट होकर एक ताकत के रूप में काम करना चाहिए। घोष ने संवाददाताओं से कहा, ''सुकांत मजूमदार तुलनात्मक रूप से नए हैं। यह बिल्कुल स्पष्ट है कि उन्हें समायोजित होने में समय लग रहा है। हमें सभी को साथ लेकर चलने की जरूरत है। पार्टी के लिए कई लड़ाइयां लड़ चुके पुराने और अनुभवी नेताओं को दरकिनार नहीं किया जा सकता।'' संबंधित खबरें  'CPM-कांग्रेस का चुनाव में कोई फैक्टर नहीं,उनका यहां अस्तित्व ही नहीं' भवानीपुर उपचुनाव से पहले EC पहुंची बीजेपी, धारा 144 लागू करने की मांग बाबुल ने लिखी एक और फेसबुक पोस्ट, बताया क्या करेंगे आगे  मजूमदार, जिन्हें पिछले सितंबर में भाजपा अध्यक्ष नियुक्त किया गया था, ने हालांकि उनके बयानों पर प्रतिक्रिया देने से इनकार कर दिया। इस साल की शुरुआत में पार्टी से निलंबित किए गए भाजपा नेता रितेश तिवारी ने पूर्व में नेतृत्व द्वारा उनकी उपेक्षा किए जाने का आरोप लगाया था। आसनसोल से टीएमसी के उम्मीदवार शत्रुघ्न सिन्हा से भाजपा की अग्निमित्र पॉल की 3,00,000 से अधिक मतों से हार ने भाजपा की राज्य इकाई के भीतर अंतर्कलह को उजागर कर दिया है । कोलकाता की बालीगंज सीट पर पूर्व केंद्रीय मंत्री बाबुल सुप्रियो ने अपने निकटतम प्रतिद्वंद्वी मार्क्सवादी कम्युनिस्ट पार्टी(माकपा) को 20,228 मतों के अंतर से हराया। बालीगंज में भाजपा के उम्मीदवार तीसरे स्थान पर रहे। भाजपा के राष्ट्रीय सचिव अनुपम हाजरा ने हाल में बंगाल इकाई नेतृत्व से कमियों की पहचान करके चीजें दुरुस्त करने का आग्रह किया था और चेतावनी दी कि अगर ऐसा नहीं हुआ तो राज्य में पार्टी का अस्तित्व संकट में पड़ जाएगा। हाजरा ने यह भी कहा कि नेतृत्व को ''सब कुछ ठीक है'' का नाटक करने के बजाय चिंता वाले मुद्दों को हल करने के लिए कदम उठाने चाहिए। पिछले हफ्ते भाजपा सांसद सौमित्र खान ने भी उपचुनावों में पार्टी की हार पर बंगाल नेतृत्व को आड़े हाथों लिया था और कहा था कि नुकसान की उम्मीद थी, क्योंकि राज्य इकाई का नेतृत्व ''राजनीतिक परिपक्वता से रहित अनुभवहीन नेता'' कर रहे हैं। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"Champawat Bypoll: कांग्रेस के गढ़ में पहुंचे सीएम पुष्कर सिंह धामी, विकास को लेकर किये कई बड़े वादे","उत्तराखंड के मुख्यमंत्री पुष्कर सिंह धामी चम्पावत के पूर्व विधायक कैलाश गहतोड़ी के साथ जनपद के सीमांत मंच क्षेत्र का दौरा किया. Pushkar Singh Dhami News: उत्तराखंड के मुख्यमंत्री पुष्कर सिंह धामी (Pushkar Singh Dhami) अपने तय कार्यक्रम के अनुसार चम्पावत (Champawat) के पूर्व विधायक कैलाश गहतोड़ी के साथ जनपद के सीमांत मंच क्षेत्र में पहुंचे, जहां आम जनता व कार्यकर्ताओं ने उनका भव्य स्वागत किया. जिसके बाद उन्होंने लगभग 5 किलोमीटर पैदल चलकर पौराणिक गोरखनाथ मंदिर में दर्शन किये. मंदिर में दर्शन के बाद मुख्यमंत्री धामी ने पार्टी कार्यकर्ताओं एवं क्षेत्रीय जनता को संबोधित करते हुए क्षेत्र के लिए भविष्य में किये जाने वाले कुछ विकास कार्यों की जानकारी दी. मुख्यमंत्री धामी ने क्षेत्रीय कार्यकर्ताओं के साथ बैठक करते हुए, क्षेत्र के एवं प्रदेश के समग्र विकास की बात कही. मतदाताओं की नब्ज को भी टटोला मुख्यमंत्री धामी ने कहा कि चम्पावत जनपद की उत्तराखंड में अलग ही पहचान बनेगी और चम्पावत उत्तराखंड के मानचित्र में अलग ही चमकेगा. कुल मिलाकर मुख्यमंत्री पुष्कर सिंह धामी ने गुरु गोरखनाथ के दर्शन के साथ साथ ही सीमांत मंच तामली क्षेत्र के मतदाताओं की नब्ज को भी टटोला क्योंकि मंच क्षेत्र को कांग्रेस का गढ़ माना जाता है और मुख्यमंत्री पुष्कर सिंह धामी ने उपचुनाव चम्पावत विधानसभा क्षेत्र से ही लड़ना है, और खटीमा से विधानसभा चुनाव हारने के बाद मुख्यमंत्री धामी अपने हर कदम को फूंक फूंक कर रख रहे हैं. सीएम धामी ने कहा कि जब तक प्रदेश के 13 के 13 जिले विकास के पथ पर नहीं चल पड़ते हैं तब तक प्रदेश का विकास संभव नहीं हैं. हम इसके लिए हर संभव कदम उठाएंगे और अगर जरूरत पड़ी तो केंद्र सरकार से भी मदद लेंगे. जल्द ही आप देखेंगे कि प्रदेश विकास की राह पर आगे बढ़ रहा होगा. बता दें कि मुख्‍यमंत्री पुष्‍कर सिंह धामी चंपावत से विधानसभा चुनाव लड़ेंगे. चंपावत के पूर्व विधायक कैलाश गहतोड़ी (Kailash Chandra Gahtori) ने मुख्यमंत्री पुष्कर सिंह धामी के लिए सीट छोड़ दी है. पूर्व विधायक गहतोड़ी ने विधानसभा अध्यक्ष ऋतु खंडूरी को अपना इस्तीफा सौंप दिया. इस्तीफा सौंपने के बाद कैलाश गहतोड़ी ने कहा कि मैंने इस्तीफा किसी स्वार्थ नहीं दिया है. उन्होंने का सीएम के चम्पवात से विधायक बनने में क्षेत्र का बेहतर विकास हो सकेगा अब सीएम धामी के कदम पड़ेंगे तो क्षेत्र का विकास संभव हो पाएगा. बात दें कि खटीमा से पुष्कर सिंह धामी को हार का सामना करना पड़ा था. इसके बाद भी भारतीय जनता पार्टी ने अपने इस युवा चेहरे पर भरोसा दिखाया. उन्हें दूसरी बार मुख्यमंत्री पद की शपथ दिलाई गई. अभी वे विधानसभा के सदस्य नहीं हैं. ऐसे में नियम के अनुसार, उन्हें छह माह के भीतर उन्हें विधानसभा की सदस्यता लेनी जरूरी होगी. इसे भी पढ़ें: Uttarakhand Bypoll: चंपावत सीट पर सीएम धामी को घेरने के लिए कांग्रेस कितनी तैयार, जानिए- क्या है विकल्प? Crime News: रुद्रपुर कोर्ट में पुलिस की सतर्कता ने हथियारबंद बदमाशों की साजिश को किया नाकाम, जानिए- क्या था उनका प्लान",politics
"देशभर में हिंसा के लिए कौन जिम्मेदार? सर्वे कराएगी आम आदमी पार्टी, देशभर के लोगों से पूछे जाएंगे ये दो सवाल","आम आदमी पार्टी ने गुरुवार को कहा है कि दिल्ली समेत देशभर में हो रही हिंसा, अराजकता और गुंडई के लिए कौन जिम्मेदार है, इसे लेकर पार्टी सर्वे कराएगी। आप विधायक आतिशी ने गुरुवार को इस सर्वे की घोषणा की। पार्टी मुख्यालय में आयोजित पत्रकार वार्ता में आतिशी ने कहा कि देशभर के लोग हिंसा की घटनाओं से परेशान हैं। उन्होंने दावा किया कि लोग मानते हैं कि यह हिंसा व दहशत का जो माहौल बनाया जा रहा है वह भाजपा करवा रही है। इसलिए हम यह सर्वे करवा रहे हैं। इस सर्वे में आईवीआर कॉल, सामाजिक माध्यम व अन्य माध्यमों के जरिए जनता के बीच जाएंगे। आतिशी ने कहा कि हम सर्वे के जरिए जानना चाहते हैं कि लोग भाजपा के बारे में क्या सोचते हैं। देश में जनता के सामने दो विकल्प हैं एक भाजपा जो गुंडई करती है। दूसरा आम आदमी पार्टी जो जनता को मुफ्त बिजली-पानी देती है। स्कूल-अस्पताल बनाती है। हम सर्वे में दो सवाल लेकर जाएंगे। पहला क्या आप मानते हैं कि भाजपा ने चारों तरफ गुंडई फैला रखी है। दूसरा क्या आप मानते हैं कि आम आदमी पार्टी पढ़े-लिखे व ईमानदार लोगों की पार्टी है। दोनों के सवाल देने के लिए हां या न का विकल्प मिलेगा। आतिशी ने कहा कि पिछले कुछ महीने से देशभर व दिल्ली में चिंताजनक घटनाएं हो रही हैं। दिल्ली के अलग-अलग हिस्सों में गुंडागर्दी हो रही है। उन्होंने आरोप लगाया कि यह सब करने वाले भाजपा के लोग हैं। कुछ दिन पहले मुख्यमंत्री अरविंद केजरीवाल के आवास पर हिंसा हुई। करावल नगर में जलबोर्ड के यूजीआर पर उत्पात मचाया गया। उप मुख्यमंत्री मनीष सिसोदिया के घर पर हिंसा की गई थी। ताजा मामला जहांगीरपुरी का है। उन्होंने दावा किया कि दिल्ली ही नहीं देशभर के लोग भाजपा की ओर से कराई जा रही हिंसा से परेशान हैं। आप विधायक ने कहा कि विदेश में लोग गुंडागर्दी करते हैं तो जेल जाते हैं। अब भारत में लोग कहने लगे हैं कि कोई गुंडई करता है तो भाजपा में शामिल किया जाता है। उसे सम्मानित भी किया जाता है। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"सोनिया गांधी से मिले सचिन पायलट मिले, बोले-राजस्थान पर दिया फीडबैक","राजस्थान कांग्रेस के पूर्व प्रदेश अध्यक्ष सचिन पायलट (Sachin Pilot) ने गुरुवार को 10, जनपथ कांग्रेस अध्यक्ष सोनिया गांधी से मुलाकात की. उन्होंने कहा कि दो साल पहले उनकी शिकायतों को लेकर बनी कमेटी के काम पर चर्चा हुई.",politics
रायपुर स्थानीय संपादकीय : छत्‍तीसगढ़ में केंद्रीय मंत्रियों के दौरे,"रायपुर। केंद्रीय मंत्रियों के दौरों ने अचानक प्रदेश में राजनेताओं की सक्रियता बढ़ा दी है। आकांक्षी जिलों में योजनाओं की समीक्षा करने के लिए केंद्रीय मंत्रियों के पहुंचने से संबंधित भाजपा के कार्यकर्ता उत्साहित हैं तो प्रदेश की सत्तारूढ़ कांग्रेस के नेताओं को भी मुद्दे उठाने का मौका मिल रहा है।  छत्तीसगढ़ प्रदेश में कांग्रेस और केंद्र में भाजपा की सरकार होने के कारण बयानों का टकराव कोई आश्चर्यजनक या अप्रत्याशित नहीं है। देश के संघीय ढांचे के अनुरूप राज्य का हक बनता है कि वह अपने हितों के लिए केंद्र सरकार के समक्ष मुद्दे उठाए। साथ ही केंद्रीय नेतृत्व की जवाबदेही भी बनती है कि योजनाओं के संचालन में आने वाली अड़चनों को दूर करे तथा उनका सही समय में कार्यान्वयन सुनिश्चित कराए। इन सभी बातों के बीच मुख्यमंत्री भूपेश बघेल ने गुरुवार को जिस तरह से केंद्रीय सड़क परिवहन मंत्री नितिन गडकरी को दोपहर में भोजन के लिए निमंत्रित किया, वह लोकतंत्र की खूबसूरती है। वर्तमान दौर में कई बार प्रतीत होता है कि सत्ता के लिए संघर्ष में रिश्ते महत्वहीन होते जा रहे हैं। मुख्यमंत्री भूपेश बघेल ने एक सुलझे हुए राजनेता की तरह अपनी बहू को गडकरी से आशीर्वाद दिलाकर संदेश दे दिया कि वह संबंधों को जीने और मजबूत करने में विश्वास रखते हैं। केंद्र और राज्य के बीच अच्छे संबंधों का लाभ प्रदेश की जनता को ही मिलेगा। राज्य को नौ हजार करोड़ रुपये से अधिक की सौगात देते हुए गडकरी ने जिस सहृदयता के साथ वर्ष 2024 तक सड़क परिवहन व्यवस्था को मजबूत बनाने के लिए प्रदेश में एक लाख करोड़ रुपये की लागत से सड़कों के जाल को मजबूत करने का भरोसा दिया है, वह टकराव से हासिल नहीं किया जा सकता था। उम्मीद की जानी चाहिए कि प्रदेश के दस आकांक्षी जिलों में नौ केंद्रीय मंत्रियों के दौरे का लाभ समय के साथ सामने आएगा। नक्सल प्रभावित क्षेत्रों में मोबाइल सेवाओं के विस्तार से लेकर बस्तर में रेल परियोजना के कार्यान्वयन और आंध्र प्रदेश एवं तेलंगाना से विस्थापितों की वापसी के लिए केंद्रीय मंत्रियों ने सहयोग के जो आश्वासन दिए हैं, वह उनके दौरे के बिना शायद ही इतने कम समय में संभव हो पाता। केंद्र-राज्य के बीच समन्वय ही विकास की धुरी है। मुख्यमंत्री भूपेश बघेल के नेतृत्व में प्रदेशवासियों की बेहतरी के लिए संचालित गोधन न्याय सहित अन्य योजनाओं की केंद्रीय मंत्रियों ने प्रशंसा कर सकारात्मक संदेश दिए हैं। इसमें संदेह नहीं है कि मजबूत संचार और परिवहन व्यवस्था प्रदेश की नक्सल समस्या का समाधान सुनिश्चित करेगी। कोरिया से सुकमा तक राम वनगमन मार्ग को नेशनल हाईवे (एनएच) में शामिल करने के मुख्यमंत्री के अनुरोध को भी गडकरी ने भारत माला-दो में लेने का भरोसा दिया है, जो पर्यटन के साथ प्रदेश की खुशहाली की संभावनाओं का सृजन करेगा। उम्मीद की जानी चाहिए कि इस भीषण गर्मी में केंद्रीय मंत्रियों के दौरे प्रदेशवासियों के लिए हर दृष्टि से लाभकारी होंगे।",politics
