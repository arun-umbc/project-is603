title,content,category
"सोनीपत: पेशेवर नहीं थे कोर्ट परिसर में गवाह के हत्यारे, सतर्क होता वेद प्रकाश तो बच जाती जान, कोर्ट में पहले भी हो चुकी ऐसी वारदात","हरियाणा के सोनीपत में न्यायालय परिसर में बाइक पर सवार होकर पहुंचे हमलावर पेशेवर नहीं थे। जिस तरह उन्होंने वारदात को अंजाम दिया, इससे तो प्रत्यक्षदर्शी यही मान रहे हैं। उन्होंने तीन गोलियां चलाईं, जिसमें भी एक गोली वहां खड़ी कार के शीशे में लगी। हालांकि बाद में दो गोली वेद प्रकाश को मारकर वह फरार हो गए।  कोर्ट परिसर में हुई घटना को लेकर प्रत्यक्षदर्शियों ने बताया कि हत्या करने आए दोनों हमलावर पेशेवर नहीं लग रहे थे। वह बाइक खड़ी करके करीब आधा घंटे से घटनास्थल के आसपास चहलकदमी करते रहे। करीब 10:15 बजे वेदप्रकाश अपने अधिवक्ता अमरीश कुमार के चैंबर से बाहर आया था। अधिवक्ता उनसे आगे चल रहे थे। अचानक दोनों हमलावरों ने गोली चलाई। एक के पास तमंचा और दूसरे के पास पिस्तौल थी।  वह ठीक से निशाना नहीं लगा पाए और पहली गोली पास में खड़ी कार के शीशे में जाकर लगी। जब तक वेद प्रकाश कुछ समझ पाता, एक गोली उसके सीने में मार दी गई। अगर वह उस समय थोड़ी सतर्कता दिखाता तो गोली चलने पर भाग सकता था। एक गोली मारने के बाद पिस्तौल से एक और गोली वेद प्रकाश को मारी गई, जबकि हमलावर तमंचा को दोबारा से लोड ही नहीं कर पाए। जैसे ही हमलावरों ने बाइक को चालू किया, बार के प्रधान संदीप शर्मा स्वीटी ने उनकी बाइक का हैंडल पकड़ लिया। इस पर एक हमलावरों ने उन पर भी पिस्तौल तान दी। बाद में वह बाइक को छुड़ाकर भाग गए।  प्रवेश द्वार पर एसएलआर लिए बैठे रहे पुलिसकर्मी न्यायालय के प्रवेश द्वार पर सुरक्षा गार्द के जवान बैठे थे। उनमें से एक के पास एसएलआर भी थी। मौके पर तीन-चार फायर किए गए, अधिवक्ताओं ने शोर भी मचाया, उसके बावजूद पुलिसकर्मियों को घटना की जानकारी नहीं लग सकी। छावनी में बदला कोर्ट परिसर न्यायालय परिसर में गोली मारकर हत्या करने की सूचना मिलते ही पुलिस में हड़कंप मच गया। एसपी हिमांशु गर्ग के साथ ही एएसपी निकिता खट्टर और डीएसपी विपिन कादियान की टीम कोर्ट परिसर में पहुंच गई। पुलिस न्यायालय परिसर में संदिग्धों से पूछताछ करती रही।  खरखौदा नंबर की बाइक पर सवार थे हमलावर हमलावर जिस बाइक पर सवार होकर आए थे, वह खरखौदा नंबर की बताई गई है। पुलिस ने बाइक के नंबर के आधार पर उसका पता लगाने का प्रयास शुरू कर दिया है। बताया जा रहा है बाइक चोरी की थी। हालांकि पुलिस का कहना है कि पूरी जांच के बाद ही स्थिति स्पष्ट हो सकेगी।  पुलिस ने सीसीटीवी फुटेज ली पुलिस ने कोर्ट परिसर में लगे सीसीटीवी की फुटेज ले ली है, जिसके आधार पर हमलावरों की गतिविधियों का पता लगाया जा रहा है। साथ ही पता लगाया जा रहा है कि उनके साथ कोई अन्य तो नहीं था। पुलिस मामले में हर पहलू पर जांच कर रही है।  विजयपाल और वीरेंद्र को प्रोडक्शन पर लेगी पुलिस मामले में बेटी की हत्या के आरोपी विजयपाल और उसके रिश्तेदार वीरेंद्र को आरोपी बनाया गया है। उन पर हत्या का षड्यंत्र रचने का आरोप है। सिटी थाना पुलिस दोनों आरोपियों को प्रोडक्शन वारंट पर लेकर पूछताछ करेगी। पुलिस जल्द मामले से पर्दा उठाने का प्रयास कर रही है। सोनीपत व गन्नौर कोर्ट में पहले भी बहाया जा चुका लहू सोनीपत कोर्ट परिसर में पत्नी की हत्या के मामले में गवाह की हत्या किए जाने से पहले भी तीन मामले सामने आ चुके हैं। साथ ही कुख्यात अजय उर्फ बिट्टू बरोणा पर जानलेवा हमला भी हो चुका है। वहीं हवाई फायर किए जाने की घटना भी हो चुकी है। उसके बाद से सोनीपत कोर्ट में सुरक्षा को लेकर चौकी बनाने के साथ ही सीसीटीवी भी लगवाए गए हैं, लेकिन फिर भी हमलावर वारदात को अंजाम देकर निकल गए।  शुक्रवार को कोर्ट परिसर में गवाही देने आए वेद प्रकाश की सरेआम गोलियां मारकर हत्या कर दी गई। वारदात के बाद सोनीपत के लोगों के जेहन में यहां की कोर्ट में पहले हो चुकीं हत्याओं की याद ताजा हो गई। सोनीपत कोर्ट परिसर में दो लोगों की हत्या की जा चुकी है। इसमें सबसे पहले संजय बुटाना की कोर्ट में ही गोली मारकर हत्या कर दी गई थी।  वह कोर्ट परिसर में हत्या के मामले की सुनवाई के लिए आया था। इसी दौरान रंजिश के चलते बुटाना गांव के ही जगबीर ने संजय को गोली मारी थी। इस घटना के बाद वर्ष 2010 में संजय बुटाना के चाचा ओमप्रकाश की भी कोर्ट परिसर में ही गोली मारकर हत्या की गई थी। वहीं मार्च, 2016 में गन्नौर कोर्ट में बदमाश विकास उर्फ दूधिया की गोलियां मारकर हत्या कर दी थी। साथ ही 18 मार्च, 2021 को सिपाही महेश पर कोर्ट परिसर में कुख्यात अजय उर्फ बरोणा की हत्या का प्रयास करने का मुकदमा दर्ज हुआ। अजय के सिर में तीन गोली मारी गई थीं।  सोनीपत न्यायिक परिसरों में हुई वारदात  व्यक्ति की हत्या से खफा अधिवक्ताओं ने किया वर्क सस्पेंड न्यायालय परिसर में अधिवक्ता के चैंबर नंबर 207 के बाहर गवाही देने आए मुवक्किल की गोली मारकर हत्या किए जाने के बाद सोनीपत कोर्ट के अधिवक्ता सुरक्षा को लेकर खफा हो गए। उन्होंने बार में वर्क सस्पेंड कर दिया। हालांकि बाद में एसपी से बातचीत के बाद उन्होंने वर्क सस्पेंड को वापस ले लिया।  शुक्रवार सुबह गांव मुकीमपुर निवासी वेद प्रकाश पत्नी की हत्या के मामले में गवाही देने कोर्ट में आया था। जब वह अपने अधिवक्ता अमरीश से मिलकर गवाही देने जाने के लिए उनके चैंबर से बाहर आया तो इसी दौरान बाइक सवार दो हमलावरों ने उनकी हत्या कर दी। घटना से गुस्साए अधिवक्ताओं ने कोर्ट परिसर में सुरक्षा व्यवस्था में सवाल उठाए। उन्होंने वर्क सस्पेंड की घोषणा कर दी।  वर्क सस्पेंड से कोर्ट परिसर में कोई कामकाज नहीं हो सका। हालांकि बाद में बार एसोसिएशन प्रधान संदीप शर्मा स्वीटी की सेशन जज व एसपी के साथ बैठक हुई, जिसमें एसपी ने सुरक्षा को लेकर कोई कोताही नहीं बरते जाने का आश्वासन दिया। इसके बाद अधिवक्ताओं ने वर्क सस्पेंड को वापस ले लिया। कोर्ट परिसर में सुरक्षा व्यवस्था की समीक्षा की गई है। सुरक्षा को सुदृढ़ बनाने को हर संभव कदम उठाए जाएंगे। बार एसोसिएशन से भी इस बारे में सुझाव मांगे गए हैं। फिलहाल प्रवेश व निकासी द्वार अलग-अलग करके पुलिस टीम लगाने का निर्णय लिया गया है। - हिमांशु गर्ग, एसपी, सोनीपत",crime
"हरियाणा: सात नर्सिंग होम-क्लीनिक पर छापे, बिना लाइसेंस के दवाइयों की दुकानें पकड़ी, मंत्री विज बोले- होगी कड़ी कार्रवाई","विस्तार  हरियाणा के खाद्य एवं औषधि प्रशासन विभाग ने नर्सिंग होम, क्लीनिक में बिना लाइसेंस चल रही दवा की दुकानों पर शिकंजा कस दिया है। विभाग की टीमों ने रेवाड़ी और सोनीपत में औचक निरीक्षण कर 4 अवैध दुकानें पकड़ी हैं। टीमों ने विभिन्न दवाइयों के नमूने लेकर दस्तावेज कब्जे में लिए हैं। हरियाणा खाद्य एवं औषधि प्रशासन मंत्री अनिल विज ने बताया कि इनके खिलाफ औषधि एवं प्रसाधन सामग्री अधिनियम के तहत मुकदमे दायर किए जाएंगे। अवैध कार्य करने वाले डॉक्टरों के खिलाफ सख्त कार्रवाई की जाएगी। रेवाड़ी के मॉडल टाउन में डॉ. स्मिता कश्यप संचालित स्किन लेजर, कास्मेटिक सर्जरी एवं हेयर ट्रांसप्लांट क्लिनिक में छापे के दौरान एफडीए की टीम ने दुकान से विकास यादव को डॉक्टर की पर्ची पर दवाइयां बेचते पाया। टीम ने मौके से 5 तरह की दवाइयों के नमूने जांच को लिए, 15 तरह की दवाइयों को फार्म-16 पर फर्द बनाकर अपने कब्जे में लिया है। न्यायालय से उनकी बरामदगी के आदेश प्राप्त किए हैं। बिना लाइसेंस की दुकान से मरीजों को बिक्री बिल भी जारी किए जा रहे थे। टीम ने 34 बिक्री बिल मौके से बरामद किए हैं।  सोनीपत में डूडेजा ईएनटी अस्पताल, डा. गौरव संचालित रॉयल डेंटल अस्पताल में चल रही अवैध दुकानों पर भी छापे मारे गए। डुडेजा ईएनटी अस्पताल के संचालक डॉ. एसएल डुडेजा ने बताया कि उनकी पर्ची पर वीना ग्रोवर दवाइयां बेचती और पैसे वसूल करती हैं। टीम ने 12 प्रकार की दवाइयों को सबूत के तौर पर जांच के लिए कब्जे में लिया है। टीम ने मौके से ओपीडी रजिस्टर एवं दवाइयों के खरीद बिल भी सबूत के तौर पर बरामद किए हैं।  विज ने बताया कि रॉयल डेंटल अस्पताल में खुली दुकान से चिराग नाम का व्यक्ति डॉक्टर की पर्ची पर दवाइयां बेचता मिला, जो 12वीं पास है। टीम ने 12 प्रकार की दवाइयों के नमूने लिए हैं। रॉयल डेंटल क्लिनिक पर सात अन्य डाक्टर भी प्रेक्टिस करने आते हैं और सभी की पर्ची पर इसी दुकान से मरीजों को दवाइयां दी जाती हैं, यह नियमों का उल्लंघन है। मौके से टीम ने बिक्री बिल, खरीद बिल और ओपीडी रजिस्टर भी बरामद किए हैं। शुक्रवार को कैथल शहर में श्रीकृष्ण अस्पताल व पोपली नर्सिंग एवं चेस्ट क्लिनिक में जांच की गई। दोनों स्थानों पर खुले अवैध मेडिकल स्टोर के काउंटर से दवाइयों की बिक्री हो रही थी। रोहतक व महम में भी कार्रवाई की गई। रोहतक के सेक्टर-1 में कुंडू क्लिनिक व महम में दीपाजंली अस्पताल में चल रही अवैध दुकान से दवाइयों के नमूने लिए हैं। उन्होंने ब्लड सेंटर्स संचालकों को चेताते हुए कहा कि बिना स्वीकृति के आउटडोर कैंप आयोजित न करें। नियमानुसार इनकी जानकारी खाद्य एवं औषधि प्रशासन विभाग को मुहैया करवाएं अन्यथा कानूनी कार्रवाई की जाएगी।",crime
"भिवानी: रसीद घोटाले से खरीदी जमीन की तीनों रजिस्ट्री जब्त, कोर्ट के फैसले के बाद पुलिस करेगी नीलाम","विस्तार  भिवानी में नगर परिषद रसीद घोटाले के आरोपी अकाउंटेंट सुरेश ने पूछताछ में बताया था कि गबन की राशि 57.72 लाख रुपये की आठ एकड़ जमीन खरीदी है। इसके बाद पुलिस ने जमीन की तीनों रजिस्ट्री जब्त कर ली हैं। इन जमीन को कोर्ट के फैसले के बाद नीलाम कर सरकारी संपत्ति की रिकवरी की जाएगी। वहीं पुलिस ने आरोपी सुरेश को धोखाधड़ी के एक और मामले में प्रोडक्शन वारंट पर लिया। इसके बाद उससे 50 हजार रुपये और बरामद किए गए। आरोपी को शुक्रवार को कोर्ट में पेश किया गया, जहां से जेल भेज दिया गया। उल्लेखनीय है कि नगर परिषद में पूर्व पार्षद सुदर्शन जिंदल की शिकायत पर चेक घोटाले का खुलासा हुआ। इस मामले में आरोपी निवर्तमान चेयरमैन रण सिंह यादव, तत्कालीन कार्यकारी अधिकारी संजय यादव, अकाउंटेंट सुरेश कुमार, संजय बंसल, बैंक सेल्स मैनेजर नितेश जैन व पांच अन्य की गिरफ्तारी हो चुकी है। चेक घोटाले के बाद रसीद घोटाला सामने आया, जिसमें फर्जी रसीदों के सहारे आमजन के साथ धोखा किया गया। समाजसेवी सुशील वर्मा की शिकायत पर धोखाधड़ी का केस दर्ज हुआ। नगर परिषद अधिकारियों ने भी फर्जी रसीद की शिकायत दी और यह धोखाधड़ी का अलग से मामला दर्ज हुआ।  पुलिस ने रसीद घोटाले में आरोपी अकाउंटेंट सुरेश कुमार को प्रोडक्शन वारंट पर लेकर दो दिन के रिमांड पर लिया था। इसमें एक रसीद बुक के सहारे ही करीब 28 लाख का घोटाला सामने आया। दूसरी रसीद बुक मिली नहीं है और कयास लगाए जा रहे है कि दूसरे रसीद बुक के सहारे भी 25 लाख से अधिक का गबन किया गया है।  रिमांड के दौरान सुरेश कुमार ने खुलासा किया कि उसने गबन की राशि से पत्नी के नाम 57.72 लाख रुपये में तोशाम में आठ एकड़ जमीन खरीदी है। आरोपी को पुलिस की आर्थिक अपराध शाखा ने धोखाधड़ी के तीसरे मामले में प्रोडक्शन वारंट पर लिया। जिसके दौरान 50 हजार की राशि और उससे बरामद की गई। धोखाधड़ी के इस मामले में पुलिस ने अकाउंटेंट सुरेश से पहले नौ अप्रैल को आरोपी रजनीश निवासी आजाद नगर भिवानी को गिरफ्तार किया था। 10 अप्रैल को रजनीश के साथ कराटे कोच हरीश को गिरफ्तार किया गया। हरीश से 1.25 लाख, मोबाइल फोन, लैपटॉप, प्रिंटर बरामद किए गए थे। रजनीश से 1.10 लाख रुपये बरामद हुए थे।  कहां गई दूसरी रसीद बुक आर्थिक अपराध शाखा के समक्ष यह बात तो सामने आई है कि फर्जी तरीके से दो रसीद बुक तैयार की गईं। एक रसीद बुक बरामद हुई, जिसमें करीब 28 लाख का गबन सामने आया। मगर दूसरी रसीद बुक अब तक नहीं मिली है। ऐसे में सवाल यह है कि आखिर दूसरी रसीद बुक कहां गई। आरोपी रजनीश के तीन दिन के रिमांड, आरोपी हरीश के दो दिन के रिमांड और अकाउंटेंट सुरेश कुमार के रिमांड के बावजूद पुलिस अब तक वह रसीद बुक बरामद नहीं कर पाई है।  नहीं मिली दूसरी रसीद बुक रसीद पर्ची घोटाले में आरोपी सुरेश कुमार से 50 हजार रुपये बरामद किए गए हैं। अभी दूसरी रसीद बुक नहीं मिली है। आरोपी को कोर्ट में पेश कर जेल भेज दिया है। -एसआई सतपाल सिंह, इंचार्ज, आर्थिक अपराध शाखा।",crime
"हिसार: फोटोस्टेट दुकानदार ने किया आदिवासी महिला से दुष्कर्म, केस दर्ज","विस्तार  हरियाणा के हिसार शहर में रहने वाली एक आदिवासी महिला से दुष्कर्म करने, जान से मारने की धमकी देने व उसकी अश्लील वीडियो बनाकर वायरल करने की धमकी देने का मामला सामने आया है। पीड़िता की शिकायत पर हिसार पुलिस ने केस दर्ज कर जांच शुरु कर दी है। पुलिस को दी शिकायत में पीड़ित महिला ने शहर के ही एक फोटोस्टेट दुकानदार पर दुष्कर्म करने, जान से मारने की धमकी देने व वीडियो वायरल करने की धमकी देने के आरोप लगाए हैं। शिकायत में महिला ने कहा कि वह आदिवासी महिला है। हिसार शहर के ही एक ऑनलाइन फार्म भरने वाले व फोटोस्टेट के दुकानदार ने उसके साथ बलात्कार किया है। महिला का कहना है कि वह अप्रैल 2018 में उसकी दुकान पर आधार कार्ड निकलवाने गई थी। इसके बाद वह सरकारी नौकरी के फार्म भरने के लिए कई बार उसकी दुकान पर गई। महिला का आरोप है कि एक दिन उस दुकानदार ने खाने की चीज में नशीला प्रदार्थ मिलाकर खिला दिया। जिसके बाद वह बेहोंश गई। महिला के आरोप हैं कि बेहोंशी के हालात में उक्त दुकानदार ने उसके साथ बलात्कार व अश्लील वीडियो भी बनाई।  होंश आने पर जब महिला ने विरोध किया तो दुकानदार ने वीडियो वायरल करने व जान से मारने की धमकी दी। महिला का आरोप है कि वह मुझे ब्लैकमेल करने लगा एक एक साल तक दुष्कर्म किया। महिला का आरोप है कि उक्त दोषी के दुष्कर्म करने से वह गर्भवति हो गई व एक बच्चा भी पैदा हुआ।  महिला की शिकायत पर आरोपी के खिलाफ केस दर्ज किया गया है। पीड़िता ने आरोपी पर सख्त से सख्त कार्रवाई की मांग की है। पुलिस मामले की जांच कर रही है।",crime
"सोनीपत: वाहन चालक से उगाही करता पकड़ा गया फर्जी आरटीए कर्मी, फर्जी पहचानपत्र और पैसे बरामद","विस्तार  हरियाणा के सोनीपत में क्षेत्रीय परिवहन प्राधिकरण (आरटीए) के निरीक्षक की टीम ने कामी चौक के पास आरटीए कर्मी बनकर वाहन चालकों से अवैध उगाही कर रहे बाइक सवार युवक को दबोचा है। आरोपी को सदर थाना पुलिस को सौंप दिया गया। पुलिस ने आरोपी के खिलाफ मुकदमा दर्ज जांच शुरू कर दी है। पुलिस आरोपी के अन्य साथियों का पता लगा रही है। उसके पास से फर्जी पहचानपत्र और एक ट्रक चालक से वसूले गए रुपये बरामद कर लिए गए हैं। आरोपी गन्नौर के गांव शेखपुरा का रहने वाला अमरदीप है। आरोपी ने पुलिस पूछताछ में बताया कि वह फिजूलखर्ची करने, होटलों में साथियों के साथ खाना खाने और महिला मित्र का खर्च चलाने के लिए वाहनों से वसूली करता है।  परिवहन विभाग की टीम गुरुवार रात बाईपास चौक पर वाहनों की चेकिंग कर रही थी। विभाग के निरीक्षक और सड़क सुरक्षा अधिकारी राजेश मलिक ने बताया कि सफियाबाद के कृष्ण कुमार ने रात को बताया कि उसके ट्रक के सभी कागजात पूरे हैं। उसके बावजूद आपकी टीम ने उसे कामी चौक पर रोका हुआ है। उन्होंने पता किया तो जानकारी मिली कि कामी चौक पर परिवहन विभाग की कोई टीम ही नहीं थी। कृष्ण कुमार से ट्रक चालक सन्नी का नंबर लेकर बातचीत की गई। सन्नी ने बताया कि एक युवक खुद को आरटीए कर्मी बता रहा है। उसने कागजात में कमी बताकर पांच हजार रुपये ले लिए हैं। इसकी सूचना तुरंत जिला परिवहन अधिकारी मानव मलिक को दी गई। उनके निर्देश पर टीम कामी चौक पर पहुंच गई। वहां पर कथित आरटीओ कर्मी ने एक ट्रक को रोका हुआ था। वह कागजात में कमी बताकर उनसे भी वसूली का प्रयास कर रहा था। उसने कहा कि उसकी जीप के साथ स्टाफ अभी आगे गया हुआ है। टीम ने उसको काबू कर लिया। उसको सदर थाना पुलिस को सौंप दिया गया। पुलिस जांच में सड़क किनारे खड़ी हुई आरोपी की बाइक मिल गई। उसके पास से फर्जी पहचानपत्र और वसूले गए पांच हजार रुपये बरामद कर लिए गए। आरोपी युवक ने बताया कि वह शेखपुरा गांव का रहने वाला अमरदीप है। आरोपी ने पुलिस पूछताछ में बताया कि वह फिजूलखर्ची करने, होटलों में साथियों के साथ खाना खाने और महिला मित्र का खर्च पूरा करने के लिए वाहनों से वसूली करता है।  वह दो साल से अवैध वसूली कर रहा था और कई बार तो एक माह में 50 हजार से एक लाख तक की वसूली कर लेता था। युवक ने स्नातकोत्तर तक की शिक्षा ग्रहण कर रखी है। पुलिस ने आरोपी को अदालत में पेश किया, जहां उसे जेल भेज दिया गया। आटीए कर्मी बनकर वसूली करने वाले युवक को पुलिस को सौंप दिया गया है। इससे विभाग की बदनामी हो रही थी। उसके खिलाफ मुकदमा दर्ज करा दिया गया है। -मानव मलिक, जिला परिवहन प्राधिकरण अधिकारी",crime
"फतेहाबाद: बोर्ड परीक्षाओं में फर्जी परीक्षार्थी भेजने वाला मास्टरमाइंड स्कूल संचालक गिरफ्तार, 10 हजार में करता था सेटिंग","विस्तार  हरियाणा के फतेहाबाद के गांव भूथनकलां के परीक्षा केंद्र पर बोर्ड परीक्षा के दौरान पिछले दिनों पकड़े गए नौ फर्जी परीक्षार्थी मामले में पुलिस ने मास्टरमाइंड निजी स्कूल संचालक को गिरफ्तार कर लिया है। स्कूल संचालक परीक्षा को लेकर विद्यार्थियों से सेटिंग करता था और फिर फर्जी परीक्षार्थी परीक्षा में भेजे जाते थे। एडमिट कार्ड पर फोटो को भी आरोपी स्कूल संचालक ही सत्यापित करता था। पूछताछ में सामने आया है कि फर्जी परीक्षार्थी भेजने के लिए 10 हजार रुपये में सेटिंग की जाती थी। मामले में पुलिस ने आरोपी एमए बीएड पास स्कूल संचालक गांव हसंगा निवासी सतपाल को काबू किया है। स्कूल संचालक से मोहर बरामद करनी है, जिससे वह फोटो सत्यापित करता था। इसके अलावा स्कूल के रिकॉर्ड को लेकर भी जांच करनी है। पुलिस वह रजिस्टर भी बरामद करेगी, जिसमें संबंधित परीक्षार्थी का रिकॉर्ड दर्ज था। बताया जा रहा है कि विद्यार्थियों के स्कूल में नाम चल रहे थे लेकिन वह नहीं आ रहे थे। फर्जी परीक्षार्थी भेजकर पेपर दिलवाता था। गिरफ्तार किए गए आरोपी निजी स्कूल संचालक को पुलिस ने कोर्ट में पेश किया। यहां से एक दिन के रिमांड पर भेजा गया है।  एक साथ पकड़े गए थे 9 फर्जी परीक्षार्थी हरियाणा विद्यालय शिक्षा बोर्ड की 12 अप्रैल को दसवीं कक्षा की गणित की परीक्षा थी। बोर्ड चेयरमैन की स्पेशल फ्लाइंग जब जांच करने के लिए भूथनकलां के परीक्षा केंद्र पर पहुंची तो यहां पर टीम को 9 फर्जी परीक्षार्थी मिले। ये परीक्षार्थी की जगह परीक्षा दे रहे थे। टीम ने जब जांच की तो उसमें सामने आया कि गांव हसंगा के एक निजी स्कूल के परीक्षार्थियों की जगह परीक्षा दे रहे थे। मामले में केंद्र अधीक्षक की शिकायत पर सदर पुलिस ने मामला दर्ज किया था। मौके पर तीन परीक्षार्थियों को टीम ने पकड़ लिया था जबकि 6 भाग गए थे। बोर्ड परीक्षा में फर्जी परीक्षार्थी पकड़े जाने के मामले में निजी स्कूल संचालक को काबू किया गया है। आरोपी ही फर्जी परीक्षार्थी को लेकर सेटिंग करता था और फोटो सत्यापित करता था। मामले में शामिल अन्य आरोपियों को भी जल्द काबू कर लिया जाएगा। -यादविंद्र सिहं, सदर थाना प्रभारी",crime
"हरियाणा: राजस्थान के सीकर से किडनैप हुए पांच बच्चे रेवाड़ी रेलवे स्टेशन से बरामद, सकुशल सुपुर्द किया","विस्तार  हरियाणा के रेवाड़ी में राजस्थान के सीकर जिले से किडनैप हुए पांचों बच्चों की सहकुशल बरामदगी रेवाड़ी जंक्शन से हुई है। सीकर पुलिस ने ही रेवाड़ी आरपीएफ को बच्चों के अपहरण होने की जानकारी दी थी। उसके बाद पुलिस ने टीमें बनाकर स्टेशन से बच्चों को बरामद कर लिया। बच्चों को सीकर पुलिस के हवाले कर दिया गया है।  रेवाड़ी आरपीएफ इंस्पेक्टर प्रदीप कुमार सांगवान ने बताया कि 21 अप्रैल को सीकर के उद्योग नगर पुलिस थाना से एएसआई सोहनलाल ने आरपीएफ रेवाड़ी को सूचना दी कि सीकर कस्बे से पांच बच्चों के अपहरण का मामला दर्ज किया है।  उक्त बच्चे सीकर रेलवे स्टेशन से रेवाड़ी रेलवे स्टेशन के लिए पैसेंजर गाड़ी से रवाना होने की सूचना मिली है। सीकर पुलिस ने बच्चों के फोटोग्राफ भी उपलब्ध कराए। मामले की गंभीरता को देखते हुए आरपीएफ थाना प्रभारी ने सीसीटीवी कैमरों की जांच की तथा स्टेशन परिसर में आरपीएफ जवानों की टीम बनाकर तलाश की गई। देर रात पांच नाबालिग बच्चे, जिनमें 3 लड़कियां व 2 लड़के रेवाड़ी स्टेशन से बरामद हो गए। जिसकी सूचना सीकर थाने में व्हाट्सएप पर फोटो भेजकर दी गई। सीकर पुलिस ने तस्दीक की। इंस्पेक्टर प्रदीप कुमार बताया कि सीकर थाने से आए एएसआई सोहनलाल तथा परिजनों को पांचों बच्चों को कागजी कार्रवाई के बाद सकुशल सुपुर्द कर दिया गया है। इस मामले की जांच सीकर पुलिस कर रही है। बच्चों का अपहरण किसने किया अभी इस मामले में जांच चल रही है। पता लगेगा तो आप को भी बताया जाएगा। - प्रदीप कुमार सांगवान, इंस्पेक्टर, आरपीएफ",crime
"बहादुरगढ़: अस्पताल में गैंगस्टर नवीन बाली को मारने की थी कोशिश, पुलिस की मुस्तैदी से मंसूबों पर फिरा पानी","विस्तार  हरियाणा के बहादुरगढ़ में पुलिस हिरासत में चल रहे दिल्ली के गैंगस्टर नवीन बाली को शुक्रवार को मारने के प्रयास के आरोप में गांव देसलपुर के एक बदमाश को पुलिस ने ऑटोमेटिक रिवॉल्वर के साथ काबू कर लिया। पुलिस के अनुसार यह युवक और उसके साथी बदमाश उस वक्त नवीन बाली को मारने पहुंचे थे जब पुलिस नवीन बाली को मेडिकल परीक्षण के लिए लेकर नागरिक अस्पताल पहुंची थी। उधर, नवीन बाली की रिमांड अवधि भी पुलिस ने हत्या के चार मामलों में पूछताछ के लिए सात दिन के लिए बढ़वा ली है। गैंगस्टर नीरज बवाना के खास सहयोगी नवीन बाली का सात दिन का रिमांड पूरा होने के बाद पुलिस ने शुक्रवार को उसको कोर्ट में दुबारा पेश किया। पुलिस ने हत्या की चार वारदातों के मामलों में कुछ खास जानकारी हासिल करने के लिए नवीन बाली की रिमांड अवधि बढ़ाने की मांग की। इस पर नवीन बाली को अदालत ने सात दिन पूछताछ के लिए पुलिस को सौंप दिया। इससे पूर्व पुलिस मेडिकल परीक्षण के लिए नवीन बाली को नागरिक अस्पताल बहादुरगढ़ ले गई। पुलिस अधीक्षक वसीम अकरम ने बताया कि यहां अपराध शाखा पुलिस और शहर थाना प्रभारी जयभगवान के नेतृत्व में पुलिस के जवान सुरक्षा के लिए साथ थे। सुबह साढ़े ग्यारह बजे हलवदार पवन को नवीन बाली के विरोधी गैंगस्टर अशोक प्रधान व बंटी देसलपुर का साथी बदमाश हिमांशु संदिग्ध हालत में दिखाई दिया।  पवन तुरंत निर्णय लेते हुए बदमाश हिमांशु को पकड़ने के लिए दौड़ा। हिमांशु भागने लगा। हलवदार पवन ने करीब 500 मीटर तक पीछा करके हिमांशु को दबोच लिया। हवलदार विनोद ने इस काम में पवन की मदद की। हिमांशु के कब्जे से पुलिस ने .30 बोर की ऑटोमेटिक रिवॉल्वर बरामद की। हिमांशु से पूछताछ की गई तो उसने बताया कि उसके साथी राकेश डाबोदा व एक अन्य युवक अस्पताल के बाहर खड़े थे। इस पर पुलिस ने राकेश व उसके दूसरे साथी की तलाश की लेकिन तब तक वे फरार हो चुके थे।  एसपी ने बताया कि निलोठी के गैंगस्टर अशोक प्रधान की नीरज बवाना व नवीन बाली से दुश्मनी है। इसलिए अशोक ने नवीन बाली की हत्या करवाने के लिए बहादुरगढ़ में उसकी मौजदूगी को मौके के तौर पर लिया। अशोक ने इसकी जिम्मेदारी बंटी देसलपुर को सौंपी। बंटी देसलपुर ने अपने गांव के हिमांशु, राकेश डाबोदा एक व अन्य को शुक्रवार को ही हथियार उपलब्ध करवाकर अस्पताल भेजा। लेकिन हलवदार पवन व विनोद की मुस्तैदी से ये बदमाश अपने मंसूबों में सफल नहीं हो पाए। वे तभी से नवीन बाली को मारने की योजना बना रहे थे, जब आठ दिन पहले उसको दिल्ली से प्रॉटक्शन वारंट पर लाया गया। शुक्रवार से दो दिन पहले भी हिमांशु रेकी करने के लिए अस्पताल आया था। हिमांशु को पकडने वाले हवलदारों पवन और विनोद को एसपी वसीम ने 20-20 हजार रुपये देकर पुरस्कृत किया और पुलिस प्रशंसा पत्र देने की सिफारिश करने की घोषणा की। गैंगस्टर नवीन बाली को मारने के प्रयास के आरोप में देसलपुर के हिमांशु को गिरफ्तार किया गया है। उसके साथ अस्पताल तक पहुंचे उसके दोनों साथियों की तलाश शुरू कर दी गई है और इन तीनों को भेजने वाले बंटी देसलपुर के ठिकानों पर दबिश दी जा रही है। -वसीम अकरम, एसपी झज्जर",crime
"नौ महीने बाद खुलासा: पिता-पुत्र ने चाकू गोदकर की थी फाइनेंसर की हत्या, श्मशान घाट में फेंक दिया था शव","विस्तार  हरियाणा के बहादुरगढ़ शहर के फाइनेंसर दयानंद उर्फ मुकेश की हत्या का नौ महीने के बाद खुलासा हो गया है। दयानंद की हत्या शहर के किला मोहल्ला निवासी एक व्यक्ति और उसके नाबालिग बेटे ने की थी। पुलिस ने दोनों को गिरफ्तार कर लिया है। गांव मेहंदीपुर डाबोदा निवासी दयानंद उर्फ मुकेश शहर के झज्जर रोड पर फाइनेंस का ऑफिस चलाता था। 15 अगस्त 2021 को उसकी चाकू गोदकर हत्या कर दी गई थी। बाद में शव को बालोर गांव के श्मशान घाट में फेंक दिया गया था। इस वारदात को सुलझाने के लिए पुलिस की टीमें लगी हुई थीं, मगर आरोपियों के बारे में कोई सुराग नहीं लग पा रहा था। शुक्रवार को सीआईए-2 बहादुरगढ़ में पत्रकार वार्ता के दौरान पुलिस अधीक्षक वसीम अकरम ने बताया कि तीन दिन पहले जब बहादुरगढ़ पुलिस की एक टीम बिना नंबर वाले वाहनों की जांच कर रही थी तो उस दौरान एक बिना नंबर की मोटरसाइकिल को जांच के लिए रोका गया। नंबर के स्थान पर केवल हरियाणा लिखा था।  बाद में पुलिस मोटरसाइकिल चलाते मिले किशोर व मोटरसाइकिल को थाने ले आई। पूछताछ की गई तो पता चला कि मोटरसाइकिल दयानंद उर्फ मुकेश की थी, जिसकी हत्या करके शव को बालोर गांव के श्मशान घाट परिसर में फेंक दिया गया था।  इस संबंध में दयानंद उर्फ मुकेश के परिजनों से बात की गई तो उन्होंने बताया कि वारदात के बाद मोबाइल फोन और बाइक गायब थी। दयानंद की बाइक के साथ पकड़े गए किशोर से पूछताछ की गई तो उसने वारदात का खुलासा किया। तब पुलिस ने किशोर के पिता महेश को भी गिरफ्तार कर लिया। एसपी वसीम अकरम ने बताया कि दयानंद उर्फ मुकेश फाइनेंस का काम करता था और उसने किला मोहल्ला निवासी महेश को 20-25 हजार रुपये उधार दिए थे। 15 अगस्त को दयानंद उर्फ मुकेश आरोपी से पैसे लेने लिए ऑटो मार्केट स्थित उसकी दुकान में गया था। इस दौरान इनमें कहासुनी हो गई। शाम को करीब साढ़े छह बजे आरोपियों महेश व उसके नाबालिग बेटे ने अपनी दुकान के अंदर बंद करके दयानंद की चाकू गोदकर हत्या कर दी।  चाकू से सात वार किए गए थे। मौत होने के बाद रात करीब 11 बजे शव को मोटरसाइकिल पर रख बालोर गांव के श्मशान घाट परिसर में फेंक आए। तीन दिन बाद लोगों ने देखा तो पुलिस को सूचना दी। पकड़े गए आरोपियों को शुक्रवार को न्यायालय में पेश किया गया। महेश को पूछताछ के लिए न्यायालय से रिमांड पर लिया है और उसके नाबालिग बेटे को बाल सुधार गृह में भेज दिया गया है।",crime
"पंजाब: लुधियाना में छात्र तो पटियाला में अधेड़ ने की आत्महत्या, पठानकोट में पत्नी के मायके जाने पर पति ने दी जान","विस्तार  लुधियाना के एक युवक में विदेश जाने की चाहत रही। मगर यह ख्वाहिश पूरी न हो सकी। आइलेट्स का पेपर चार बार देने के बावजूद क्लीयर न होने पर मुंडियां कलां के गोबिंद नगर इलाके में रहने वाले जॉय राणा (22) ने गुरुवार की देर रात अपने घर में फंदा लगाकर जान दे दी। घटना का पता शुक्रवार की सुबह उस समय चला जब पिता उसे जगाने पहुंचे। अंदर शव लटकता देख उसके होश उड़ गए। उन्होंने तुरंत इसकी जानकारी पुलिस को दी। सूचना मिलने के बाद थाना जमालपुर की पुलिस मौके पर पहुंची। पुलिस ने पोस्टमार्टम के बाद शव परिजनों को सौंप दिया। थाना जमालपुर के एसएचओ दविंदर सिंह ने बताया कि जॉय राणा 12वीं कक्षा पास करने के बाद विदेश जाना चाहता था। उसने चार बार आइलेट्स का पेपर दिया था। चारों बार उसके बैंड काफी कम आए। बार-बार पेपर देकर भी बैंड पूरे नहीं आने से वह पिछले कुछ दिनों से परेशान चल रहा था। परिवार वालों ने उसे काफी समझाया लेकिन वह किसी से कोई बात नहीं कर रहा था। गुरुवार की रात को पूरा परिवार खाना खा कर सो गया। शुक्रवार की सुबह जब जॉय नीचे नहीं आया तो उसके पिता तिलक राज जगाने पहुंचे तो अंदर शव लटका देखा। पटियाला: भाखड़ा नहर में कूदकर व्यक्ति ने दी जान पटियाला के शुतराणा गांव निवासी व्यक्ति ने पत्नी के रिश्तों से परेशान होकर भाखड़ा नहर में कूदकर जान दे दी। पुलिस ने पत्नी व उसके प्रेमी समेत तीन लोगों को नामजद कर लिया है। अभी किसी की गिरफ्तारी नहीं हो सकी है। गोल्डी कुमार निवासी शुतराणा ने पुलिस को बताया कि उनके पिता सुरजीत कुमार (50) की दूसरी शादी जिंदर रानी से हुई थी।  बाद में शुतराणा के ही रहने वाले लवली कुमार के साथ उसकी दोस्ती हो गई। इसके बारे में पता चलने पर सुरजीत कुमार ने विरोध किया। 21 अप्रैल 2022 को सुरजीत की जिंदर से बहस हुई। उनके साथ जिंदर रानी, उसकी बहन और प्रेमी ने मारपीट की। इससे तंग आकर पिता ने भाखड़ा नहर में छलांग लगाकर आत्महत्या कर ली।  पठानकोट: पत्नी गई मायके, पति ने फंदा लाकर दी जान पठानकोट में पति की शराब पीने की आदत से तंग पत्नी अपने मायके चली गई। इधर पति ने घर में फंदा लगाकर जीवन लीला समाप्त कर ली। मृतक की पहचान गांव किला जमालपुर निवासी विक्रम ललौत्रा (39) के तौर पर हुई है। मृतक की मां सुखवंत के बयान के आधार पर थाना सदर की पुलिस मामले की जांच में जुटी है।  सुखवंत ने बताया कि उसका बेटा विक्रम शराब पीने का आदी था। शराब पीकर वह अपनी पत्नी दीक्षा से लड़ाई झगड़ा करता था। इससे दुखी होकर उसकी पत्नी एक महीना पहले अपने आठ साल के बेटे के साथ मायके गांव मानपुर चली गई। पत्नी के जाने के बाद विक्रम और ज्यादा शराब पीने लगा। सुखवंत ने बताया कि गुरुवार की रात वह खाना खाने के बाद विक्रम के कमरे में गई तो देखा कि वह कमरे में फंदे पर लटका है। इसके बाद उन्होंने अपने दो अन्य बेटों को बुलाया। वार्ड पार्षद भी मौके पर पहुंचे और पुलिस को सूचित किया गया।",crime
ड्रग्स समेत तस्कर गिरफ्तार,"गुवाहाटी, 22 अप्रैल (हि.स.)। गुवाहाटी के वशिष्ठ पुलिस की टीम ने ड्रग्स की तस्करी मामले में शामिल एक तस्कर को गिरफ्तार किया है। पुलिस ने शुक्रवार को बताया कि गुप्त सूचना के आधार पर चलाए गए अभियान के दौरान ड्रग्स की तस्करी मामले में अमीर अली (धुबरी) को गिरफ्तार किया गया है। गिरफ्तार आरोपित के पास से 18.35 ग्राम हेरोइन, एक मोबाइल फोन जब्त किया गया है। पुलिस इस संबंध में एनडीपीएस एक्ट के तहत एक प्राथमिकी दर्ज कर गिरफ्तार ड्रेस तस्कर अमीर अली से सघन पूछताछ कर रही है। हिन्दुस्थान समाचार/असरार/ अरविंद",crime
Khargone Violence : SP सिद्धार्थ चौधरी को गोली मारने वाला आरोपी वसीम गिरफ्तार,"खरगोन. खरगोन में रामनवमी के जुलूस के दौरान पथराव, आगजनी और हिंसा की घटना के दौरान एसपी सिद्धार्थ चौधरी को गोली मारने वाले आरोपी मोहसिन उर्फ वसीम को पुलिस ने आज गिरफ्तार कर लिया. उसे कसरावद में पकड़ा गया. पुलिस को 13 दिन बाद ये कामयाबी मिली. आरोपी मोहसिन घटना के बाद से फरार था. रामनवमी के जुलूस के दौरान खरगोन में हिंसा भड़क गयी थी. उसी दौरान शुरू हुए पथराव और आगजनी की घटना के बाद भीड़ को नियंत्रित करने अपने गनमैन के साथ एसपी सिद्धार्थ चौधरी भी मौके पर पहुंचे थे. शहर के संजय नगर के त्रिवेणी चौक पर उपद्रव के दौरान आरोपी मोहसिन उर्फ वसीम ने एसपी सिद्धार्थ चौधरी को गोली मार दी थी जो उनके पैर में लगी थी. तलवार चलाने वाला आरोपी फरार डीआईजी तिलक सिंह ने मीडिया को बताया कि पुलिस की स्पेशल टीम ने आरोपी को हिरासत में लिया है. अब आरोपी की रिमांड लेकर पूछताछ की जाएगी. विवेचना में अगर तथ्य सामने आया कि आरोपी को संरक्षण दिया गया तो संरक्षण देने वाले के खिलाफ भी कार्रवाई की जाएगी. इस मामले में गिलदार सोलंकी की शिकायत पर कोतवाली थाने में आरोपी के खिलाफ प्रकरण दर्ज किया गया था. हालांकि हिंसा के दौरान तलवार चलाने वाला इरफान अभी फरार है. पुलिस उसकी सरगर्मी से तलाश कर रही है. वसीम की गिरफ्तारी की जानकारी पुलिस ने प्रेस कॉन्फ्रेंस करके दी. पत्रकार वार्ता के दौरान कलेक्टर अनुग्रहा पी, प्रभारी एसपी रोहित काशवानी और आईपीएस अंकित जायसवाल मौजूद थे. 5 आरोपी गिरफ्तार इससे पहले गुरुवार को पुलिस ने खरगोन हिंसा में मारे गए जिले में इबरेश उर्फ सद्दाम खान की मौत के मामले में पुलिस ने गुरुवार को 5 आरोपियों को गिरफ्तार किया. सद्दाम की मौत रामनवमी पर हुई सांप्रदायिक हिंसा में हुई थी. प्रभारी पुलिस अधीक्षक रोहित काशवानी ने बताया कि इबरेश की हत्या के आरोप में आनंद नगर इलाके के संदीप, दिलीप, अजय, दीपक प्रधान और अजय कर्मा को गिरफ्तार कर लिया गया है. इस मामले में तीन आरोपी फिलहाल फरार हैं. हत्या की वजह पुरानी रंजिश नहीं है, धार्मिक उन्माद है. सद्दाम नगर पालिका में सफाई कर्मचारी था. उसकी मौत रामनवमी पर 10 अप्रैल को ही हो गई थी. 11 अप्रैल को उसकी लाश कपास मंडी आनंद नगर में मिली थी. उस वक्त उसकी लाश की शिनाख्त नहीं हो सकी थी. इसलिए कर्फ्यू के कारण पोस्टमॉर्टम कराकर शव को इंदौर के अस्पताल भेज दिया गया था. इबरेश के परिवार ने 14 अप्रैल को कोतवाली थाने में गुमशुदगी दर्ज कराई थी. 17 अप्रैल को पुलिस ने शिनाख्त कराई और 18 अप्रैल को शव उन्हें सौंप दिया. सद्दाम की मौत पथराव के दौरान सिर में चोट लगने से हुई थी.",crime
"खन्ना में खौफनाक वारदात: गोली मारकर पहले मंगेतर की ली जान फिर युवक ने खुद को उड़ाया, देसी कट्टा बरामद","विस्तार  पंजाब के खन्ना के गांव कोटला भड़ी में अपनी मंगेतर को गोली मारने के बाद युवक ने आत्महत्या कर ली। यह घटना गांव कोटला भड़ी में स्थित एक ईंट भट्ठे की है। मृतक मनीषा के माता-पिता ने बताया कि वह भट्ठे पर ईंट उठाने का काम करते हैं। शुक्रवार की दोपहर उनकी बेटी मनीषा का मंगेतर सनी उससे मिलने आया था। सनी कुमार परिवार की मौजूदगी में ही मनीषा से बात कर रहा था। मनीषा के पिता ने बताया कि वह कुछ सामान लेने बाहर चले गए। जैसे ही वह बाहर गए तो मंगेतर सनी ने मनीषा की मां से कहा कि थोड़ी देर के लिए बाहर चली जाएं। हम दोनों को एक-दूसरे से बात करनी हैं। मनीषा की मां ने बताया कि जब वह बाहर आई तो कुछ ही देर में गोली चलने की आवाज आई। गोली की आवाज सुनकर वह अंदर गई तो देखा कि उसकी बेटी मनीषा खून से लथपथ पड़ी है। उसे देखकर वह बाहर आई और जोर-जोर से चिल्लाने लगी। उसने बताया कि वहां मौजूद लोगों ने जैसे ही उसकी चीख सुनी तो सभी ने मिलकर सनी कुमार को पकड़ने की कोशिश की। सनी कुमार ने उनको भी जान से मारने की धमकी दी।  इस बीच सनी भागने लगा और कुछ दूर जाकर खुद को भी गोली मार ली। इस घटना की सूचना भट्ठा के मुंशी ने समराला थाने को दी। मौके पर थाना के एसएचओ सुरजीत सिंह पहुंचे। उन्होंने दोनों के शव को अपने कब्जे में लेकर सिविल अस्पताल समराला में रखवाया। मृतक सनी कुमार के माता-पिता को खबर भेजी गई। समराला थाने के एसएचओ सुरजीत सिंह ने बताया कि घटना में इस्तेमाल देसी कट्टा बरामद कर लिया गया है। मौत के सही कारणों का अभी पता नहीं चल सका है, पुलिस मामले की जांच कर रही है।",crime
"अमृतसर में दंपती ने की खुदकुशी: छह माह पहले किया था प्रेम विवाह, अब घर में मृत मिलने से हड़कंप, पुलिस जांच में जुटी",विस्तार  अमृतसर के छेहरटा थानाक्षेत्र की बाबा बुड्ढा साहिब कालोनी में नवविवाहित दंपती ने मामूली विवाद के चलते शुक्रवार को फंदा लगाकर आत्महत्या कर ली। घटना के वक्त दोनों घर में अकेले थे और युवक की मां तब किसी काम के सिलसिले में अपने किसी रिश्तेदार के घर गई हुई थी। इसकी जानकारी मिलते ही पुलिस ने दोनों शव कब्जे में लेकर मामले की जांच शुरू कर दी है। बाबा बुड्ढा साहिब कालोनी निवासी बलजीत कौर ने बताया कि उनका बेटा कुलदीप सिंह सातवीं कक्षा में पढ़ाई करते समय वल्ला सब्जी मंडी में नौकरी करने लगा था। मौजूदा वक्त वह मंडी में बतौर पल्लेदार काम कर रहा था। करीब डेढ़ साल पहले उनके बेटे के रेणू नामक युवती से प्रेम संबंध बन गए। उन्होंने और रेणू के परिवार ने दोनों बच्चों की खुशी को देखते हुए करीब छह माह पहले दोनों की शादी कर दी। उन्होंने बताया कि शादी के बाद कुलदीप और रेणू के बीच कई बार मामूली विवाद होता मगर बाद में दोनों एक दूसरे को मना लेते। उन्होंने बताया कि शुक्रवार को वे किसी काम के सिलसिले में किसी रिश्तेदार के घर गई हुई थी। उनके पड़ोसियों ने फोन कर उन्हें बताया कि कुलदीप और रेणू दरवाजा नहीं खोल रहे। इस पर उन्होंने पड़ोसियों से कहा कि वे घर की दीवार फांद कर अंदर चले जाएं और बच्चों के साथ उनकी बात करवाएं। उन्होंने बताया कि जैसे ही उनके पड़ोसी दीवार फांद घर में घुसे तो पाया कि उनके बेटे कुलदीप का शव जमीन पर पड़ा था और रेणू का शव पंखे से झूल रहा था।  बलजीत कौर ने बताया कि कुलदीप के गले में रस्सी पड़ी थी। उनके पड़ोसियों ने यह सब देखने के तुरंत बाद उन्हें (बलजीत कौर) और पुलिस को सूचना दी। पुलिस ने आशंका जताई है कि पहले कुलदीप ने फंदा लगाकर आत्महत्या की। किसी तेजधार चाकू से रेणू ने फंदा काटकर उसे उतारने का प्रयास किया। फंदा काटने के बाद जब कुलदीप नीचे गिरा तो उसकी मौत हो चुकी थी। इसके बाद रेणू ने फंदा लगाकर अपनी जान दे दी। थाना प्रभारी ने बताया कि दोनों की मौत का कारण पोस्टमार्टम रिपोर्ट से ही स्पष्ट हो सकेगा। उन्होंने बताया कि इसमें जांच की जा रही है।,crime
"लिव इन में रह रही महिला की हत्या कर, किया अंतिम संस्कार","लिव इन में रह रही महिला की हत्या कर, किया अंतिम संस्कार पुलिस को सुना दी बीमारी से मौत की कहानी पुलिस ने आरोपी होमगार्ड को किया गिरफ्तार पूर्वी दिल्ली 22 अप्रैल (नवोदय टाइम्स): शाहदरा जिला के थाना फर्श बाजार इलाके में एक शख्स ने लिव इन में रह रही महिला की हत्या कर दी। वारदात को अंजाम देने के बाद उसका अंतिम संस्कार भी कर दिया गया। लेकिन पुलिस की जांच में महिला की हत्य़ा किये जाने का सच खुल कर सामने आ गया। जिसके बाद पुलिस ने आरोपी होमगार्ड संदीप (39) को गिरफ्तार कर लिया आरोपी पहले से शादीश्ुादा है और पहली पत्नी से उसके दो बच्चे हैं। पड़ोसी ने दी थी पुलिस को सूचना शाहदरा जिला डीसीपी आर साथिया सुंदरम के अनुसार 15 अप्रैल को एक महिला की संदिग्ध मौत की सूचना मिली थी। सूचना एक पड़ोसी ने दी थी। मृतका प्रीति गत एक साल से संदीप के साथ थाना फर्श बाजार इलाके के भोला नाथ नगर स्थित महावीर ब्लॉक में लिवइन रिलेशन में रह रही थी। पुलिस के पहुंचने तक हो चुका था अंतिम संस्कार सूचना मिलने पर पुलिस भोलानाथ नगर स्थित मौके पर पहुंची। पता चला संदीप अपने रिश्तेदारों के साथ प्रीति का अंतिम संस्कार करने के लिए निमग बोध घाट गया है। पुलिस के निगम बोध पहुंचने से पहले ही उसका अंतिम संस्कार कर दिया गया। आरोपी ने सुनाई प्रीति की बीमारी से मौत की कहानी पुलिस ने संदीप को हिरासत में लेकर पूछताछ की तो उसने पुलिस को बताया प्रीति की तबीयत ठीक नहीं थी। वह उसे लेकर डॉक्टर के पास गया। डॉक्टर ने उसे कुछ दवाई दे दी। घर लौटने पर प्रीति को उल्टी होने लगी। उसकी तबीयत ज्यादा खराब हो गई जिसके कारण उसकी मौत हो गई। संदीप ने पुलिस को बताया कि प्रीति के पिता और रिश्तेदार जयपुर में कहीं रहते हैं। वह उनका पता नहीं जानता। प्रीति के परिजनों का पता होने से किया इंकार पुलिस ने प्रीति के परिजनों के बारे में जानकारी जुटानी शुरु की। 21 अप्रैल को पुलिस को पता चला कि प्रीति के परिजन नंद नगरी इलाके में रहते हैं। उन्हें थाने बुलाकर बात की गई। प्रीति के पिता के बयानों के पर पुलिस ने हत्या और सबूत मिटाने की धाराओं के तहत एफआईआर दर्ज कर संदीप को गिरफ़्तार कर लिया गया। आए दिन होने वाले झगड़ों के कारण की हत्या आरोपी संदीप ने प्रीति की गला दबाकर हत्या की बात कबूल कर ली। आरोपी ने खुलासा किया दोनों के बीच आए दिन झगड़ा होता रहता था, जिससे परेशान होकर उसने यह कदम उठाया। प्रीति अपने पहले पति को छोडक़र संदीप के साथ लिवइन में रह रही थी। उसके तीनों बच्चे हैं। जिनमें दो पिता के पास और एक बेटी प्रीति के पास रह रही थी। संदीप ने फोन कर बताया प्रीति किसी के साथ भाग गई प्रीति के पिता ने बताया कि हत्या कर शव का संस्कार करने के बाद संदीप ने फोन पर बताया कि प्रीति किसी के साथ घर छोड़ कर भाग गई है। जिसके बाद प्रीति के परिजन शम के कारण प्रीति के घर नहीं गए। हत्या के बाद प्रीति के फोन से किया मैसेज उसके बाद संदीप ने प्रीति के फोन से उसके परिजनों को मैसेज भी किया कि वह परेशन होकर घर छोड़ कर आ गई है वह जहा भी है ठीक है उसकी तलाश ना की जाए। इसके बाद जब वह संदीप के घर पहुंचे तो पड़ोसियों ने बताय कि प्रीति की मौत हो चुकि है उसका अंतिम संस्कार भी किया जा चुका है।",crime
सडक़ हादसे मे पिता की मौत बेटा घायल,"सडक़ हादसे मे पिता की मौत बेटा घायल पूर्वी दिल्ली 22 अप्रैल (नवोदय टाइम्स): उत्तर पूर्वी जिला के थाना नंद नगरी इलाके में एक बाइक चालक के द्वारा अचानक ब्रेक लगाने से उसके पीछे बाइक पर सवार होकर चल रहे बाइक पर सवार पिता-पुत्र की बाइक अनियंत्रित होकर सडक़ पर गिर गई, हादसे में घायल हुए दिनेश (50) की अस्पताल में उपचार के दौरान मौत हो गई, उनके बेटे राहुल (16) को उपचार के लिये जीटीबी अस्पताल में भर्ती कराया गया है। पुलिस केस दर्ज कर मामले की जांच कर रही है। राहुल परिवार के साथ गाजियाबाद के मोदीनगर में रहता है। वह दसवीं का छात्र है। राहुल ने बताया कि 17 अप्रैल को वह अपने पिता दिनेश के साथ बाइक से जहांगीरपुर में एक रिश्तेदार की शादी में गया था। बाइक से लौटते वक्त जब वे नंद नगरी में नत्थू कॉलोनी फ्लाईओवर से नीचे उतरने लगे, तभी आगे चल रहे बाइक सवार ने अचानक ब्रेक लगा दिया। राहुल ने बताया कि अचानक ब्रेक लगने से बाइक अनियंत्रित हो गई और पिता-पुत्र दोनों गिरकर घायल हो गए। दोनों को जीटीबी अस्पताल में भर्ती कराया गया, जहां उपचार के दौरान 20 अप्रैल को दिनेश की मौत हो गई। पुलिस एफआईआर दर्ज कर आरोपी बाइक सवार की तलाश कर रही है।",crime
गन प्वाईंट पर कारोबारी से लूटे डेढ़ लाख व स्कूटी,"गन प्वाईंट पर कारोबारी से लूटे डेढ़ लाख व स्कूटी पूर्वी दिल्ली 22 अप्रैल (नवोदय टाइम्स): शाहदरा जिला के थाना फर्श बाजार इलाके में वीरवार रात बाइक सवार बदमाशों ने गन प्वाईंट पर एक कारोबारी से स्कूटी व डेढ़ लाख रुपये लूट लिए। पीड़ित कारोबारी की शिकायत पर पुलिस एफआईआ दर्ज कर आरोपियों की तलाश कर रही है। गांधी नगर में कपड़े का कारोबार करने वाले प्रवीण खुराना (49) परिवार के साथ आंनद विहार के एजीसीआर एंक्लेव में रहते हैं। वीरवार रात करीब 8 बजे वह गांधी नगर से स्कूटी से घर के लिए निकले थे। जब वह रात 8:22 बजे फर्श बाजार में पहुंचे, तभी नाले वाले पुल पर बाइक सवार दो बदमाशों ने उन्हें रोक लिया। इसके बाद पिस्तौल के बल पर स्कूटी और उसकी डिग्गी में रखे डेढ़ लाख रुपये व जरूरी कागजात लेकर फरार हो गए। पुलिस आरेपियों की धर पकउ़ के लिये घटनास्थल के आसपास लगे सीसीटीवी फुटेज खंगाल रही है।",crime
"पिस्टल लेकर निकला था लूट को अंजाम देने, पुलिस ने धरा","एक पिस्टल, दो जिंदा कारतूस, दो चोरी की स्कूटी, पांच चोरी हुए मोबाइल फोन नई दिल्ली/टीम डिजिटल। पश्चिी दिल्ली के ख्याला थाना पुलिस की टीम ने एक शातिर लुटेरा सह वाहन चोर को गिरफ्तार किया, जो पिस्टल लेकर वारदातों को अंजाम देता था। पुलिस टीम ने उसे उस समय दबोचा जब वह वारदात को अंजाम देने के लिए निकला था। गिरफ्तार आरोपी 27 वर्षीय करण उर्फ विशाल के कब्जे से पुलिस ने एक पिस्टल, दो जिंदा कारतूस, दो चोरी की स्कूटी, पांच चोरी हुए मोबाइल फोन बरामद की है। आरपी पहले से चोरी, स्नैचिंग, डकैती और आम्र्स एक्ट के 13 से अधिक मामलों में आरोपी है। डीसीपी घनश्याम बंसल ने बताया कि अपराध नियंत्रण व अपराधियों की गिरफ्तारी के लिए ख्याला थान पुलिस द्वारा पिकेट ड्यूटी के माध्यम से निकगरान रख रही थी। इसी दौरान 21 अप्रैल की शाम कुड़ा खट्टा चमेली पार्क, रघुबीर नगर के पास पिकेट ड्यूटी के दौरान पुलिस टीम ने स्कूटी पर आ रहे एक व्यक्ति को देखा। पुलिस को देख वह स्कूटी को मोड़ कर भागने की कोशिश करने लगा। संदेह होनों पर टीम ने तत्परता दिखाते हुए आरोपी को पकडऩे आगे बढ़ी, इसी दौरान आरोपी की स्कूटी स्किट हो गई और वह सडक़ पर जा गिरा। वह स्कूटी छोडक़र भागने लगा पर टीम ने उसे घेर कर दबोच लिया। तलाशी के दौरान उसके पास से 1 लोडेड देशी पिस्टल के साथ 02 जिंदा कारतूस, एक चोरी की स्कूटी और 05 चोरी का मोबाइल फोन बरामद किया गया। आरोपी की निशानदेही पर उसके पास से एक और चोरी की स्कूटी और एक चोरी की एम साइकिल बरामद की। पूछताछ में बताया कि उसने पिस्टल और कारतूस गंदा नाला विकासपुरी के पास एक अज्ञात व्यक्ति से खरीदा था। पिस्टल का इस्तेमाल वह अंधेरे इलाकों में स्नैचिंग, ऑटो लिफ्टिंग और डकैती के लिए करता है। चोरी के सामान उससे मोनू नामक बदमाश खरीदता था, जो उसे ख्याला के घोडे वाला मंदिर के पास मिलता था। पुलिस उसकी तलाश कर रही है।",crime
डॉलर के बदले रद्दी थमाने वाले पति-पत्नी सहित एक गिरफ्तार,"डॉलर के बदले रद्दी थमाने वाले पति-पत्नी सहित एक गिरफ्तार गड्डी बाज गैंग का मास्टर माइंड फरार पूर्वी दिल्ली 22 अप्रैल (नवोदय टाइम्स): उत्तर पूर्वी जिला के थाना गोकुलपुरी पुलिस ने सस्ते में डॉलर देने का लालच देकर ठगी करने वाले पति-पत्नी समेत तीन आरोपियों को गिरफ्तार किया है। पुलिस ने आरोपी जमाल (42) उसकी पत्नी (40)और मो नाहिद (33) को गिरफ्तार कर उनके कब्जे से 45 हजार रुपये बरामद किए हैं। वहीं गैंग का मास्टर माइंड जलील उर्फ महाजन अभी पुलिस की पकड़ से बाहर है। डीसीपी उत्तर पूर्वी जिला संजय कुमार सैन ने बताया कि 20 अप्रैल को गोकुलपुरी थाने में सीमापुरी निवासी ई- रिक्क्षा चालक इमरान ने एक शिकायत दी। शिकायत के अनुसार इमरान के एक जानकार ने उससे बताया कि एक व्यक्ति आधे दाम में डॉलर दे रहा है। पीड़ित एक लाख रुपये का इंतजाम कर गोकुलपुरी में लोनी गोलचक्कर के पास गया, जहां एक महिला समेत तीन लोग मिले। तीनों आरोपी एक लाख रुपये लेने के बाद इमरान को कागज की रद्दी थमाकर फरार हो गए। पीड़ित की शिकायत के आधार पर पुलिस ने एफआईआर दर्ज कर जांच शुरू की और सीसीटीवी फुटेज खंगाले पुलिस को सीसीटीवी से आरेपियों का सुराग मिली गया आरेपियों की पहचान करने के बाद पुलिस टीम ने मुखबिरों को काम पर लगा दिया। पुलिस टीम को सूचना मिली कि उनमें से एक आरोपी के वीरवार को लोनी गोल चक्कर पर आने वाला है पुलिस ने उसे धर दबोचा। आरोपी ने बताया कि उसने अपनी पत्नी व एक अन्य नाहिद के साथ वारदात को अंजाम दिया था। गिरोह का मास्टर माइंड जलील उर्फ महाजन है, पुलिस उसकी तलाश में जुटी है।",crime
फेसबुक पर की अश्लील विडियो कॉल रिकॉर्ड,फेसबुक पर की अश्लील विडियो कॉल रिकॉर्ड वायरल करने की धमकी दे मांगी मोटी रकम पूर्वी दिल्ली 22 अप्रैल (नवोदय टाइम्स): फेसबुक दोस्ती कर अश्लील विडियो कॉल को रिकॉर्ड कर एक युवक को ब्लैकमेल करने का मामला सामने आया है। पीड़ित युवक ने रिया नाम के फेसबुक प्रोफाइल पर एक युवती से दोस्ती कर ली इसके बाद दोनों में चैटिंग होने लगी लडक़ी ने युवक को अश्लील कॉल करने के लिये उकसाया। पीड़ित युुवक ने अश्लील वीडियो कॉल की तो कॉल रिकॉर्डिंग करके लडक़ी ने युवक को ब्लैकमेल करना शुरू कर दिया। जिसके बाद पीड़ित युवक ने शाहदरा के साइबर थाना पुलिस को शिकायत दी साइबर सेल ने पीड़ित के बयानों के आधार पर एफआईआर दर्ज कर ली है। पुलिस आरेापियों की तलाश करने का प्रयास कर रही है। पीड़ित 24 वर्षिय युवक परिवार के साथ नंद नगरी इलाके में रहता हैं। गत मार्च में उनके पास रिया शर्मा नाम की लडक़ी के प्रोफाइल से फ्रेंड रिक्वेस्ट आई थी। दोनों के बीच दोस्ती हो गई। कुछ दिनों के बाद रिया शर्मा अश्लील विडियो कॉल करने के लिए उकसाने लगी। पीड़ित ने विडियो कॉल की तो आरोपियों ने उनकी कॉल रिकॉर्डिंग कर ली। इसके बाद आरोपियों ने उनकी अश्लील कॉल की रिकॉर्डिंग उन्हें भेजी। वे विडियो को उनके फेसबुक और वॉट्सऐप दोस्तों को भेजने की धमकी देने लगे। विडियो वायरल न करने के लिए युवक से मोटी रकम की मांग करने लगे। आखिरकार पीड़ित युवक ने साइबर थाना पुलिस को मामले की शिकायत दी शाहदरा साइबर सेल ने वीरवार को मामले में एफआईआर दर्ज कर ली है।,crime
मोबाइल की दुकान का कर्मचारी ही निकला मोबाइल चोर,"गिरफ्तार, चोरी हुए 29 मोबाइल फोन बरामद नई दिल्ली/टीम डिजिटल। दक्षिणपूर्व जिले के कालिंदी कुंज थाना की पुलिस टीम ने एक चोर को पकड़ा है, जिसने उसी मोाइल की दुकान में चोरी को अंजाम दिया था, जिसमें वह काम किया करता था। गिरफ्तार फरीद खान के कब्जे से पुलिस ने चुराए हुए सभी 29 मोबाइल फोन भी बरामद कर लिए हैं। डीसीपी ने बताया कि 19 अप्रैल को थाना कालिंदी कुंज में मोबाइल दुकान में चोरी के संबंध में एक पीसीआर कॉल प्राप्त हुई थी। कॉल का तुरंत कार्रवाई करते हुए पुलिस कर्मचारी मौके पर पहुंचे और शिकायतकर्ता रवि से मिले। रवि ने बताया कि वह सुबह मदनपुर खादर स्थित अपने मोबाइल की दुकान पर पहुंचे, तो उन्होंने देखा कि उसकी दुकान का शटर टूटा हुआ था और उसके अंदर का सामान इधर-उधर पड़ा था। जांच करने पर दुकान से 29 मोबाइल फोन गायब मिले। पुलिस ने मामला दर्ज कर जांच शुरू की। टीम ने मोबाइल दुकान में लगे कैमरों के सीसीटीवी फुटेज से आरोपी व्यक्ति की पहचान की। पता चला कि चोरी करने वाला लोग सहारनपुर, यूपी में रहता है। टीम ने सूचना के आधार पर आरोपी व्यक्ति के आवास पर छापेमारी कर उसे पकड़ लिया। पूछताछ करने पर उसकी पहचान फरीद खान के रूप में हुई, जो उसी दुकान में 2 साल से काम करता है और नशे का आदी है। अपने उसी लत को पूरा करने के लिए उसने चोरी को अंजाम दिया था।",crime
ओडि़शा से टीएसआर में भर कर लाए से गांजा,"एक महिला सहित तीन तस्करों को पकड़ा, 38.40 किलो गांजा जब्त नई दिल्ली/टीम डिजिटल। दक्षिणी पूर्वी दिल्ली की एंटी नारकोटिक सेल ने एक महिला सहित तीन अंतरराज्यीय नशा तस्करों को गिरफ्तार किया है। तीनों तस्कर ओडि़शा से गांजा तस्करी कर दिल्ली लाते थे। गिरफ्तार विनोद उर्फ सुनील, शीला और इकबाल के कब्जे से 38.40 किलो गांजा, एक टीएसआर और पांच मोबाइल फोन बरामद किए गए हैं। डीसीपी इशा पांडेय ने बताया कि जिले में सक्रिय नशा तस्करों को पकडऩे के लिए जिला नारकोटिक सेल की टीम लगातार जानकारी जुटाने में लगी थी। इसी दौरान 20 अप्रैल को, टीम को एक गुप्त सूचना मिली कि एक महिला दो व्यक्तियों के साथ भारी मात्रा में गांजा लेकर एक अज्ञात व्यक्ति को आपूर्ति करने के लिए एक टीएसआर में सरिता विहार आएगी। गुप्त सूचना पर कार्रवाई करते हुए टीम ने वरिष्ठ अधिकारियों के निर्देशन में सरिता विहार फ्लाईओवर के पास जाल बिछाया। कुछ देर बाद टीम ने देखा कि बदरपुर की ओर से एक टीएसआर में तीन लोग आ रहे हैं। गुप्त मुखबिर ने उनकी ओर इशारा किया और बताया कि वे कथित ड्रग पेडलर हैं। टीम ने उन्हें घेर दबोच लिया। उनके टीएसआर की जांच करने पर करीब 38.40 किलो वजन का गांजा और पांच मोबाइल फोन मिले। पूछताछ करने पर सभी आरोपियों ने बताया कि वे लोग 5 अप्रैल को ओडि़शा गए थे, जहां अज्ञात सप्लायर से 95 किलो गांजा खरीदा था। दिल्ली लाए जाने के बाज उन्होंने यहां लाजपत नगर में अज्ञात व्यक्तियों को छोटे पैकेट में गांजा की आपूर्ति शुरू कर दी। आज वे सरिता विहार के पास एक अज्ञात व्यक्ति को गांजा सप्लाई करने आए थे, लेकिन पुलिस कर्मियों ने उन्हें पकड़ लिया।",crime
सडक़ों पर अतिक्रमण को लेकर सख्त हुआ पूर्वी निगम,"सडक़ों पर अतिक्रमण को लेकर सख्त हुआ पूर्वी निगम महपौर ने अतिक्रमण को लेकर की दोना उपायुक्त के साथ बैठक अतिक्रमण करने वालों के खिलाफ सख्त कार्रवाई के दिये निर्देश पूर्वी दिल्ली 22 अप्रैल (नवोदय टाइम्स) : पूर्वी दिल्ली के महापौर श्याम सुन्दर अग्रवाल ने पूर्वी निगम क्षेत्र से अतिक्रमण, अवैध कब्जा और अवैध निर्माण पर रोक लगाने एवं अतिक्रमण रोधी अभियान में तेजी लाने के लिये शुक्रवार को पूर्वी निगम के दोनों क्षेत्रीय उपायुक्तों के साथ बैठक की।  महापौर ने कहा कि पूर्वी दिल्ली क्षेत्र में अतिक्रमण की समस्या दिन.प्रतिदिन विकराल रूप धारण करती जा रही है जिसके कारण आये दिन मुख्य सडक़ों पर आये दिन जाम लगा रहता है, अतिक्रमण के कारण सडक़ों पर लंबा जाम लगा रहता है। कई बार जाम में एंबुलेन्स फंसने के कारण मरीजों की मृत्यु हो गयी। महापौर ने दिल्ली पुलिस आयुक्त को एक पत्र लिखकर अनुरोध किया है कि किसी भी क्षेत्र में अतिक्रमण न होने देने के लिए तुरन्त संज्ञान लेते हुए सभी थानाध्यक्षों को चेतावनी के साथ आदेश जारी करें और आने वाले समय में अतिक्रमण नहीं दिखायी दे, ऐसी व्यवस्था करें। महापौर ने कहा कि पूर्वी निगम द्वारा समय.समय पर अतिक्रमण हटाने की कार्रवाई करके संबंधित थाने को सूचित कर दिया जाता है। अतिक्रमण हटाने के बाद दिल्ली पुलिस की जिम्मेदारी बनती है कि उस स्थान पर पुन: अतिक्रमण न होने दे महापौर ने शाहदरा दक्षिणी क्षेत्र की उपायुक्त निधि मलिक और शाहदरा उत्तरी क्षेत्र के उपायुक्त कुमार अभिशेक को निर्देष दिया कि अतिक्रमण मुक्त अभियान के लिए रोडमैप तैयार करके सभी आवश्यक प्रबंध करें। अतिक्रमण से सडक़ों और पटरियों को मुक्त किया जाए। जिस क्षेत्र में अतिक्रमण हो रहा हो, वहां अभियान चलाने से एक दिन पहले लाउडस्पीकर के माध्यम से चेतावनी दे दी जाए। यदि कोई अतिक्रमण नहीं हटाता है तो उसे निगम द्वारा हटाकर जो भी सामान जब्त होता है उसे छोड़ा नहीं जाना चाहिए क्योंकि सामान छोडऩे से वहां पुन: अतिक्रमण हो जाता है। महापौर ने दोनों क्षेत्रीय उपायुक्तों को यह भी निर्देष दिया कि अतिक्रमण और अवैध कब्जा पर रोक लगाने के अभियान में तेजी लाने हेतु सभी क्षेत्रीय एलआई और कनिष्ठ अभियंताओं के साठ बैठक करें और उन्हें आदेष जारी करें कि यदि अतिक्रमण करवाने में किसी भी कर्मचारी की भूमिका मिली तो उनके खिलाफ सख्त कार्रवाई होगी।",crime
देवगांव में अधेड़ की हत्या के सातों आरोपित गिरफ्तार,"--गैर इरादतन हत्या में तरमीम किया गया था मुकदमा --गिरफ्तार अभियुक्तों में तीन बाल अपचारी अयोध्या, 22 अप्रैल (हि.स.)। कुमारगंज थाना क्षेत्र के देवगांव चौकी अंतर्गत ग्राम पंचायत देवगांव में मामूली सी बात को लेकर दो पक्षों में हुई मारपीट में घायल अधेड़ की मौत के मामले में वांछित चल रहे सातों आरोपितों को थानाध्यक्ष वीर सिंह के नेतृत्व में गठित पुलिस टीम ने गिरफ्तार कर लिया है। पकड़े गए आरोपितों को थानाध्यक्ष ने उनके विरुद्ध पहले से दर्ज मुकदमें को गैर इरादतन हत्या में तरमीम करते हुए हत्या के आरोप में जेल भेज दिया है। बताते चलें कि बीते बुधवार की प्रातः करीब 8ः30 बजे देवगांव एवं सुरती का पुरवा निवासी आधा दर्जन लोगों द्वारा ट्रैक्टर कोल्हू लेकर तेल पेराई करने जा रहे ट्रैक्टर चालक युवक अशर्फीलाल को लाठी-डंडों से मारना पीटना शुरू कर दिया गया था। शोरगुल सुनकर अशर्फीलाल के चाचा आसाराम एवं उनके परिवार के कई लोग भी मौके पर पहुंच गए थे। मारपीट में अशर्फीलाल एवं उसके भाई को भी गम्भीर चोटें आई थी। इसके अलावा चाचा आसाराम मारपीट में घायल होकर लहूलुहान हो गए थे और उन्हें बेहोश हालत में इलाज के लिए जिला अस्पताल पहुंचाया गया था। हालत नाजुक देख जिला अस्पताल के डॉक्टरों ने आसाराम को लखनऊ ट्रामा सेंटर रेफर कर दिया था। बीते बुधवार की देर रात करीब 9ः30 बजे आसाराम की इलाज के दौरान ट्रामा सेंटर में मौत हो गई थी। बृहस्पतिवार को मृतक का शव पैतृक गांव लाया गया था जहां भारी पुलिस फोर्स की मौजूदगी में मृतक के शव का अंतिम संस्कार करा दिया गया था। मृतक के भतीजे की तहरीर पर थानाध्यक्ष ने दर्ज मु अ सं 81/22 के तहत हत्या के प्रयास के मुकदमें को धारा 147, 304, 34, 323, 504, 506 तरमीम कर दिया है। हत्या के आरोप में सातों आरोपित फरार हो गए थे। जिनकी गिरफ्तारी के लिए चौकी प्रभारी देवगांव उपनिरीक्षक मनीष कुमार चतुर्वेदी के नेतृत्व में पुलिस टीम गठित कर दिया था। पुलिस टीम गिरफ्तारी के लिए प्रयासरत थी। पुलिस टीम ने वांछित अभियुक्त अनवर अहमद पुत्र अयूब निवासी देवगांव, कल्लू नाई उर्फ मोहम्मद दानिश पुत्र मो इदरीश निवासी सुरती का पुरवा, नवसाद पुत्र मोहम्मद हसन निवासी देवगांव तथा रिजवान पुत्र मो इस्लाम उर्फ कल्लू निवासी देवगांव को फजलपुर सिक्स लेन के नीचे से एवं बाल अपचारी मो तालिब उर्फ मो तालीम उम्र करीब 13 वर्ष, मो इबरारी उर्फ इबूरार उम्र करीब 16 वर्ष तथा मो रसीद उर्फ चांद बाबू उम्र करीब 14 वर्ष को उधरनपुर चौराहा से गिरफ्तार कर लिया और थाने ले आई। थानाध्यक्ष ने सातों आरोपितों को जेल भेज दिया है। हिन्दुस्थान समाचार /पवन",crime
जम्मू में जैश-ए-मोहम्मद के आतंकी हमले में सीआईएसएफ का उप निरीक्षक शहीद,"सीआईएसएफ ने जम्मू में एक बड़े फिदायीन हमले को नाकाम किया नई दिल्ली/टीम डिजिटल। जम्मू कश्मीर में सक्रिय आतंकी संगठन जैश-ए-मोहम्मद के अंतकियों द्वारा घात लगाकर किए एक हमले में शुक्रवार तडक़े केंद्रीय औद्योगिक सुरक्षा बल (सीआईएसएफ) के उप निरीक्षक शहीद हो गए। शहीद एसपी पटेल सीआईएसएफ तीसरी रिजर्व बटालियन, भिलाई (छत्तीसगढ़) की कंपनी संख्या 757 में तैनात थे। बल के डीआईजी सह मुख्य जनसम्पर्क अधिकारी डॉ अनिल पाण्डेय ने बताया कि सीआईएसएफ की 13 कंपनियां केंद्र शासित प्रदेश जम्मू-कश्मीर में कानून-व्यवस्था बनाए रखने के लिए तैनात हैं। यहां सीआईएसएफ तीसरी रिजर्व बटालियन, भिलाई (छत्तीसगढ़) की कंपनी संख्या 757 को जम्मू शहर में नरवाल पुलिस स्टेशन, जम्मू की स्थानीय पुलिस के साथ कानून व्यवस्था बनाए रखने के लिए तैनात किया गया है। जम्मू क्षेत्र में कुछ फिदायीन आतंकवादी द्वारा एक बड़े हमले की योजना बना रहे होने की सूचना मिली थी। सूचना के आधार पर एक संयुक्त कॉम्बिंग और तलाशी अभियान चलाया जा रहा था, जिसमें सीआरपीएफ और स्थानीय पुलिस कर्मियों को इनर कोर्डन और तलाशी अभियान के लिए तैनात किया गया था। सीआईएसएफ के जवान चड्डा कैंप के पास नाका में बाहरी घेराबंदी के लिए तैनात थे। शुक्रवार तडक़े सुबह लगभग 4.25 बजे, चड्डा कैंप के पास नाका में बाहरी कोर्डन में तैनात सीआईएसएफ के 15 जवान और उनको रिलीव करने के लिए बल सदस्यों की एक टीम, जो उसी समय बस से पहुंची थीं। उसी समय आतंकवादियों ने टीम पर भारी गोलीबारी शुरू कर दी। इस दौरान सीआईएसएफ के सहायक उप निरीक्षक एसपी पटेल ने जवानों के साथ तुरंत मोर्चा संभाला और त्वरित जवाबी कार्रवाई शुरू की। इस जवाबी कार्रवाई से आतंकवादी घबरा गए और उन पर ग्रेनेड दागते हुए अंधेरे का फायदा उठाकर मौके से पास के रिहायशी इलाके की ओर भाग गए। इस ग्रेनेड हमले में सहायक उप निरीक्षक एस पी पटेल गंभीर रूप से घायल होने के बाद अपने प्राणों की आहुति दे दी। वहीं उनका एक सहायक बल कर्मी गंभीर रूप से और छह अन्य कर्मी मामूली रूप से घायल हुए हैं। इन सभी की चिकित्सा जम्मू मेडिकल कॉलेज व अस्पताल में चल रही है। सुरक्षा बलों ने पीछा कर दोनों को किया ढेर इधर घटना के उपरांत उनका पीछा कर रहे सुरक्षा बलों के जवानों ने कुछ ही समय में उन्हें घेर लिया और हमले के लिए जिम्मेदार दोनों आतंकवादियों को ढेर कर दिया। सूत्रों से मिली जानकारी के अनुसार इलाके में जैश-ए-मोहम्मद आतंकी संगठन के दो फिदायीन (आत्मघाती) आतंकी मौजूद थे। ये आतंकी सुरक्षा बलों व निर्दोष लोगों को निशाना बनाने की योजना बना रहे थे। यदि वे बाहरी घेरा (नाका) को पार करने में कामयाब हो जाते, तो सुरक्षा बलों को बड़ा नुकसान हो सकता था। सीआईएसएफ कर्मियों की बहादुरी एवं त्वरित जवाबी कार्रवाई के कारण, एक बड़ा फिदायीन हमला टल गया और आतंकवादियों को मुँहतोड़ जवाब देते हुए उनके मंसूबों को नाकाम कर दिया गया।",crime
ट्रेन चपेट में आने से एक व्यक्ति की मौत,"कामरूप (असम), 22 अप्रैल (हि.स.)। कामरूप जिला के बोको के बामुनीगांव इलाके में ट्रेन की चपेट में आने से एक युवक की मौके पर ही मौत हो गई। पुलिस ने बताया कि शुक्रवार को कामाख्या जोगीगोपा ट्रेन की चपेट में आने से एक साइकिल चालक की मौके पर ही मौत हो गई। मृतक की पहचान जामबारी नतून आलिकाष गांव निवासी सुल्तान अली (45) के रूप में की गई है। घटना की खबर मिलते ही मौके पर पहुंची रेलवे पुलिस की टीम ने शव को अपने कब्जे में लेकर पोस्टमार्टम के लिए अस्पताल भेज दिया है। रेलवे पुलिस इस संबंध में एक प्राथमिकी दर्ज कर मामले की जांच कर रही है। हिन्दुस्थान समाचार /असरार/ अरविंद",crime
"चोरी के 20 मोबाइल बरामद, महिला समेत पांच चोर गिरफ्तार","गुवाहाटी, 22 अप्रैल (हि.स.)। गुवाहाटी के दिसपुर पुलिस ने मोबाइल चोरी मामले में पांच लोगों को गिरफ्तार किया है। पुलिस ने शुक्रवार को बताया कि गुप्त सूचना के आधार पर चलाए गए अभियान के दौरान मोबाइल चोरों के एक गिरोह का भंडाफोड़ किया गया है। चोरों में एक महिला भी शामिल है। गिरफ्तार चोरों की पहचान मोकिब अली, मंसूर अली, अब्बास अली (सभी सुवालकुची) और मोहम्मद बदरुद्दीन (मुकलमुआ) और जरीना बेगम के रूप में किया गया है। गिरफ्तार पांचों आरोपितों के पास से 20 मोबाइल फोन बरामद किया गया है। इस संबंध में केस नंबर 880/22 धारा एस457/ 380 आईपीसी के तहत दर्ज प्राथमिकी के आधार पर गिरफ्तार पांचों चोरों से पुलिस सघन पूछताछ कर रही है। हिन्दुस्थान समाचार/असरार/ अरविंद",crime
"व्हेल की उल्टी की कीमत करोड़ों में, तीन तस्कर गिरफ्तार","नई दिल्ली। टीम डिजिटल। परफ्यूम बनाने में इस्तेमाल होने वाले एम्बरग्रिस (व्हेल मछली की उल्टी) की तस्करी करने वाले तीन तस्करों को दिल्ली क्राइम ब्रांच ने धर दबोचा। इनकी पहचान गौतम कुमार(32), राजेश जोशी (42) और रोहित सागर (36) के तौर पर हुई है जिनकी निशानदेही पर 22 किलो एम्बरग्रिस बरामद किया गया है। इसकी कीमत करोड़ो में बताई जा रही है। डीसीपी रोहित मीणा के मुताबिक,वीरवार की सुबह उनकी टीम को एक सूचना मिली कि दो लोगों के पास भारी मात्रा में एम्बरग्रिस है। ये इसे बेचने के लिए ग्राहक ढूंढ रहे हैं। तुरंत एक टीम का गठन करके लाजपत नगर रवाना किया गया। टीम एक होटल के पास पहुंची। एक इंस्पेक्टर और एक कांस्टेबल ग्राहक बनाकर होटल में कमरे में गए वहां पर गौतम से संपर्क किया। पहले गौतम फिर राजेश वहां पहुंचा। दोनों ने सैंपल दिखाया। सौदा होने के बाद उनका तीसरा साथी रोहित बाकी एम्बरग्रिस लेकर आने वाला था। टीम ने सैंपल देखने के बाद उसे बुला लिया। उनके बैगों से कुल 21.780 किलोग्राम एम्बरग्रिस बरामद की गई। यह होता है एम्बरग्रिस... एम्बरग्रिस एक ठोस पदार्थ होता है। धूप और पानी के संपर्क में कई साल तक आने के बाद यह पत्थर में जैसा हो जाता है। स्पर्म व्हेल मछली कई ऐसे जीवों को भी खाती हैं, जिसे पचा नहीं पाती ऐसे में उसे उल्टी कर बाहर निकालती है। यह पदार्थ लंबे समय तक पानी और धूप के संपर्क पर रहने से पत्थर जैसा हो जाता है। पुलिस अधिकारियों का कहना है कि इस पदार्थ का प्रमुख रूप से परफ्यूम बनाने में प्रयोग होता है। यह परफ्यूम की गंध को लंबे समय तक बरकरार रखता है। इसके साथ ही इसका उपयोग हड्डियों के दर्द के लिए भी किया जाता है। भारत इस पदार्थ की खरीद फरोख्त पर रोक है।",crime
अंसार की अकूत संपत्ति का पता लगाएगी प्रवर्तन निदेशालय,"नई दिल्ली। टीम डिजिटल। दिल्ली के पुलिस आयुक्त राकेश अस्थाना ने प्रवर्तन निदेशालय (ईडी) को पत्र लिखकर जहांगीरपुरी में हुई सांप्रदायिक हिंसा की जांच के लिए हस्तक्षेप करने की मांग की है, क्योंकि संभवत: अवैध धन का इस्तेमाल 16 अप्रैल को दंगा करने के लिए किया गया था। पत्र मास्टरमाइंड अंसार के खिलाफ धन-शोधन निवारण अधिनियम (पीएमएलए) के तहत कार्रवाई करने का अनुरोध किया है। दिल्ली पुलिस को शक है कि अंसार ने कई तरह के काले कारनामे के बदौलत अकूत संपत्ति अर्जित की है। दंगे के लिए फंडिंग की जांच हुई तेज... पुलिस सूत्रों के अनुसार,रोहिंग्या मुस्लिम, बांग्लादेशी को अवैध तरीके से दिल्ली में बसाने को लेकर भी उसे फंडिंग हुई हो। जिस तरह से उत्तर पूर्वी दिल्ली दंगे के मामले में पीएफआई व अन्य जगहों से दंगाइयों को करोड़ो की फंडिंग की बात सामने आई थी। हो सकता है उसी तरह जहांगीरपुरी मामले में भी दंगे के लिए फंडिंग हुई हो। इसके धन के सोर्स का पता लगाने के लिए पुलिस आयुक्त ने ईडी को भी जांच करने का अनुरोध किया है। वहीं, उत्तर पूर्वी दिल्ली दंगे की तरह जहांगीरपुरी दंगे में भी विदेशी फंडिंग हुई है। ईडी की जांच में अंसार के अवैध कमाई का सारा राज खुल जाएगा। अंसार अभी क्राइम ब्रांच के पास रिमांड पर है। धार्मिक जुलूस पर पथराव के मामले में पुलिस ने असलम और अंसार को मास्टरमाइंड बनाया है। ्रैगैंगस्टर छवि बनाने के लिए क्या पैसों का इस्तेमाल.... अंसार पर शक है कि उसने देश के विभिन्न स्थानों पर अवैध तरीके से धन अर्जित कर बड़ी संपत्ति अर्जित की है। हालांकि अंसार के परिवार के सदस्यों द्वारा खरीदी गई सभी संपत्तियों की जांच की जाएगी अगर इन्हें अपराध की आय की मदद से खरीदा गया था, तो संपत्ति जब्त कर ली जाएगी। घटनाक्रम से जुड़े सूत्रों ने पहले दावा किया था कि पूछताछ के दौरान अंसार ने नशीली दवाओं के व्यापार में शामिल होने की बात कबूल की है। अवैध व्यापार के साथ, आरोपी ने पैसे की हेराफेरी की और इसका इस्तेमाल जहांगीरपुरी में गैंगस्टर जैसी छवि बनाने के लिए किया. अंसार ने शुरू में कबाड़ का कारोबार शुरू किया और बाद में इलाके में हेरोइन और स्मैक की आपूर्ति शुरू कर दी। अंसार के खिलाफ प्रिवेंटिव ऑफ मनी लॉन्ड्रिंग एक्ट के तहत मामला दर्ज होने की पूरी संभावना है। वित्तीय जांच एजेंसी को उसकी संपत्ति को जब्त करने का भी अधिकार है जो संभवत: आपराधिक गतिविधियों के माध्यम से हासिल की गई थी इस बीच अंसार का पश्चिम बंगाल कनेक्शन भी सामने आया है। बंगाल से तीन लोग क्राइम ब्रांच ने पकड़े.... जहांगीरपुरी हिंसा में बंगाल के पूर्व मेदिनीपुर जिले के महिषादल के कंचनपुर गांव से तीन लोगों को दिल्ली पुलिस ने बीती रात अलग-अलग इलाकों से पकड़ा। जिनकी पहचान असलम अली, असगर अली व मुख्तार अली के तौर पर हुई है,ये तीनों एक ही परिवार के सदस्य हैं। सूत्रों ने बताया कि इन तीनों से पूछताछ में महत्वपूर्ण सुराग हाथ लगने की उम्मीद है। जहांगीरपुरी हिंसा कांड में महिषादल व हल्दिया के रहने वाले आठ लोगों के नाम सामने आए हैं। इनमें से छह लोगों के बारे में काफी जानकारी मिल चुकी है। बाकी दो का पता लगाया जा रहा है। इसमें स्थानीय पुलिस की मदद ली जा रही है। दिल्ली का आधार कार्ड, राशन कार्ड बंगाल का दिल्ली पुलिस नंदकुमार थाने के सीतलपुर ग्राम पंचायत इलाके में गई जहां उन्होंने शहजादा के परिजनों से पूछताछ की। पुलिस सूत्रों के अनुसार शहजादा के आधार कार्ड में दिल्ली का पता है जबकि राशन कार्ड में पश्चिम बंगाल का पता है। इस बीच, दिल्ली पुलिस की टीम फिलहाल आगे की जांच के लिए जिले में रुकी हुई है। हालांकि खुफिया विभाग से मिली जानकारी के अनुसार, इस हिंसा की साजिश एक सप्ताह पहले ही रच गई थी, जिसे अंजाम देने के लिए छतों पर पत्थर, रोड़े और ईंटें एकत्रित कर ली गई थीं। आरोपी अंसार ही इसका मास्टरमाइंड है। आईबी सूत्रों की मानें तो रामनवमी वाले दिन अंसार ने करीब एक दर्जन लोगों के साथ कुशल चौक के पास एक बैठक की थी। इस बैठक में हिंसा की साजिश को रचा गया था। जिसमें यह तय हुआ था कि हनुमान जयंती की शोभायात्रा को कुशल चौक से नहीं गुजरने दिया जाएगा। इंटरनेट कॉलिंग करने वाले संदिग्धों का पता लगाने में जुटी पुलिस अब साजिश रचने और वारदात को अंजाम देने के लिए इंटरनेट कॉलिंग करने वाले संदिग्धों का पता लगाने में जुट गई है। इसके लिए पुलिस इंटरनेट प्रॉटोकॉल डिटेल रिकॉर्ड (आईडीपीआर) के जरिये ऐसे संदिग्धों का पता लगा रही है। दरअसल, मामले की तफ्तीश में जुटी पुलिस टीम आईपीडीआर की मदद से यह जानकारी जुटाने में लगी कि जिस दिन हिंसा हुई थी उस दिन कितने फोन इलाके में लगे मोबाइल टावर से इंटरनेट के जरिए एक्टिव थे। चूंकि जांच एजेंसियों को चकमा देने के लिए कई बार अपराधी या फिर गिरोह के सरगना सामान्य कॉल पर बात न करके, इंटरनेट कॉलिंग करते हैं। इसलिए पुलिस हिंसा वाले दिन का आईपीडीआर निकाल कर पता लगा रही है कि उसदिन कितनी इंटरनेट कॉलिंग हुई थी और किन नंबरों का ज्यादा इस्तेमाल हो रहा था।",crime
वीवीआईपी एरिया से साइकिल चुराने वाला युवक समेत चार गिरफ्तार,"नई दिल्ली। टीम डिजिटल। वीवीआईपी एरिया में साइकिल चुराने वाले एक युवक समेत चार लोगों को पकड़ा गया है। इनमें तीन चोरी की साइकिल के खरीददार हैं। पुलिस ने इनके पास से चोरी की चार साइकिल बरामद की हैं। आरोपियों की पहचान बीआर कैंप रेस कोर्स निवासी शिव मूर्ति, सलमान, मोहम्मद शाहिद चमन व सतीश के तौर पर हुई। सीनियर अफसरों के मुताबिक,चाणक्यपुरी थाने में 19 अप्रेल को साइकिल चोरी की शिकायत राजू ने दर्ज करायी थी। इस तरह चोरी की पहले भी घटनाएं सामने आ चुकी थीं। ऐसे में पुलिस ने मामले की जांच शुरु की और घटनास्थल के आसपास लगे करीब पंद्रह सीसीटीवी कैमरे की फुटेज चैक की गई। इसके बाद आरोपी का सुराग मिला। पुलिस ने उसकी पहचान कर अगले ही दिन उसे दबोच लिया। आरोपी शिव मूर्ति के पास से चोरी की साइकिल भी बरामद हो गई। उसने पूछताछ में बताया वह साइकिल चुराने का आदि है। पहले भी कई साइकिल चोरी कर चुका है। जिन्हें वह बेच चुका है। आरोपी से मिली जानकारी के आधार पर पुलिस ने चोरी की साइकिल खरीदने वाले अन्य तीन लोगों को भी दबोच लिया। आरोपी शिव मूर्ति चाणक्यपुरी इलाके में ही साइकिल चोरी के तीन केस में पहले भी शामिल रह चुका है।",crime
"एक साथ पांच वाहन दुर्घटनाग्रस्त, दो घायल","बिश्वनाथ (असम), 22 अप्रैल (हि.स.)। बिश्वनाथ जिलांतर्गत गोहपुर के राजगढ़ पुलिस चौकी के राजगढ़ में राष्ट्रीय राजमार्ग पर हुई एक सड़क दुर्घटना में दो लोग घायल हो गए। जबकि, सड़क किनारे खड़े पांच वाहनों को अनियंत्रित वाहन ने ठोकर मारकर क्षतिग्रस्त कर दिया।  पुलिस ने बताया कि शुक्रवार को गुवाहाटी से अरुणाचल प्रदेश की ओर जा रहे कंटेनर ट्रक (एएस-25डीसी-9383) द्वारा ठोकर मारे जाने से पांच वाहन (एएस-07बीएल-0742, एएस-12एसी-2320, एएस-12एसी-2379, एएस-12-9609 एवं एक अन्य) बुरी तरह क्षतिग्रस्त हो गये। दुर्घटना में दो लोग गंभीर रूप से घायल हो गए। घटना की खबर मिलते ही मौके पर पहुंची राजगढ़ पुलिस की टीम ने गंभीर रूप से घायल दोनों को इलाज के लिए अस्पताल में भर्ती कराया है। वहीं दुर्घटना के बाद ट्रक चालक मौके पर ही ट्रक छोड़कर फरार हो गया। पुलिस इस संबंध में एक प्राथमिकी दर्ज कर मामले की जांच कर रही है। हिन्दुस्थान समाचार/असरार/ अरविंद",crime
"पंजाब में दो किसानों ने की खुदकुशी: पटियाला में भाखड़ा नहर में लगाई छलांग, मानसा में कीटनाशक पीकर दी जान","विस्तार  पटियाला के थाना पसियाना के अंतर्गत हरिंदर ग्रेवाल एनक्लेव निवासी एक किसान ने भाखड़ा नहर में कूद कर जान दे दी। आरोप है कि किसान ने एक आढ़ती से लाखों रुपये लेने थे लेकिन वह लगातार टाल मटोल कर रहा था। पुलिस ने आढ़ती बलजिंदर सिंह के खिलाफ केस दर्ज कर लिया है। अभी उसकी गिरफ्तारी नहीं हो सकी है। मनदीप सिंह ने पुलिस को बताया कि बलजिंदर सिंह निवासी गांव रोहड़ जगीर की दूधनसाधा अनाज मंडी में आढ़त करता है। साल 2012 से उसके पिता निर्मल सिंह (66) उक्त आढ़ती को फसल बेच रहे थे। आरोपी ने साल 2016 तक भुगतान नहीं किया था, जो कुल 21 लाख 40 हजार 300 रुपये बनता है। जानकारी के अनुसार 19 अप्रैल की सुबह करीब 11 बजे निर्मल सिंह आरोपी के पास पैसे लेने गया था लेकिन वह घर वापस नहीं आया। उसका शव ककराला पुल के नजदीक भाखड़ा नहर से मिला है। पुलिस ने आढ़ती के खिलाफ आत्महत्या के लिए मजबूर करने के आरोप में मामला दर्ज किया है।  मानसा: कर्ज से परेशान किसान ने की खुदकुशी मानसा के गांव कुलरियां के किसान जगजीत सिंह (24) ने खुदकुशी कर ली है। किसान जगजीत सिंह तीन एकड़ जमीन का मालिक था। इस बार गेहूं की फसल मंडी में लेकर गया था। आढ़ती कर्ज के लेन देन के बदले मंडी में गेहूं जबरदस्ती उठाने लगा। किसान ने आढ़ती से मिन्नत की लेकिन आढ़ती गुंडों और असलहा से उसे डराया।  किसान ने डर के मारे कीटनाशक पीकर अपनी जीवनलीला समाप्त कर ली है। किसान अपने पीछे बुजुर्ग मां-बाप और एक छोटी बहन को छोड़ गया है। उधर, पंजाब किसान यूनियन के प्रांतीय वरिष्ठ उपाध्यक्ष गोरा सिंह भैणीवाघा व रामफल सिंह चक अलीशेर और बब्बू सिंह कुलरियां ने पंजाब सरकार से आरोपी आढ़ती के खिलाफ कार्रवाई की मांग की। साथ ही परिवार के एक सदस्य को सरकारी नौकरी और सारा कर्ज माफ किया जाए।",crime
"फिरोजाबादः दो शातिर लुटेरे गिरफ्तार, केमीकल व्यापारी से हुई लूट का खुलासा","फिरोजाबाद, 22 अप्रैल (हि.स.)। एसओजी, थाना रामगढ़, रसूलपुर व उत्तर पुलिस टीम ने शुक्रवार को दो शातिर लुटेरों को गिरफ्तार कर चार दिन पूर्व केमिकल व्यापारी से हुई लूट का खुलासा किया है। पुलिस ने इनके कब्जे से लूटे हुए मोबाइल, नकदी व असलाह बरामद किये है। वरिष्ठ पुलिस अधीक्षक आशीष तिवारी ने बताया कि 18 अप्रैल को प्रहलाद गोयल पुत्र स्व. गंगाशरण गोयल निवासी जिन्दल पार्क हनुमान रोड दुर्गा नगर थाना रसूलपुर से मोटरसाइकिल बदमाशों ने एक लाख 10 हजार रुपये व 2 मोबाइल लूट लिये थे। उनकी तहरीर पर मुकदमा दर्ज कर मामले की जांच की गई तथा घटना के खुलासे के लिये 4 टीमों का गठन किया गया। उन्होंने बताया कि शुक्रवार को थाना रसूलपुर प्रभारी कमलेश कुमार, थाना उत्तर प्रभारी संजीव दुबे, थाना रामगढ़ प्रभारी हरवेंद्र मिश्रा व एसओजी प्रभारी रवि त्यागी ने पुलिस टीम के साथ रसूलपुर से फतेहाबाद जाने वाले पुल के पास से अभियुक्त मनीष राठौर पुत्र इन्द्रेश निवासी सुदामा नगर थाना उत्तर व निर्मल उर्फ लटूरी पुत्र राकेश यादव निवासी टापा कला, थाना उत्तर जनपद फिरोजाबाद को गिरफ्तार किया है। पुलिस टीम ने इनके कब्जे से लूटे हुये 9 मोबाइल, सात हजार की नकदी, 2 तमंचा कारतूस आदि बरामद किया है। एसएसपी ने बताया कि गिरफ्तार अभियुक्तों से पूछताछ में यह महत्वपूर्ण तथ्य प्रकाश में आया कि अभियुक्तगण एक साथ मिलकर अलग-अलग जगहों से तमन्चा दिखाकर लोगों को डराकर मोवाइल लूटते है। इन्होंने 18 अप्रैल की रात्री में दुर्गा नगर गली में पैदल जा रहे केमीकल व्यापारी से 2 मोबाइल व नकदी अपने साथी अभियुक्त भोला के साथ लूटी थी। इसके साथ ही छह माह पूर्व सुहाग नगर में एक महिला के गले से चैन खीची थी। अभियुक्तगण सड़क किनारे पैदल जा रहे आमजन से तमंचे के बल पर लूट की घटनाओं को अंजाम देते हैं। लूट के लिए अवैध तमंचा व कारतूस डाक्टर मुन्नेश उर्फ डाक्टर पुत्र रामखिलाड़ी निवासी इन्द्रापुरी थाना उत्तर उपलब्ध करवाता था व लूट के बाद मुन्नेश डॉक्टर के घर ही सोते थे। इस गैग का मुख्य लीडर राहुल कश्यप निवासी सुदामा नगर थाना उत्तर फिरोजाबाद है जो वर्तमान समय में जिला कारागार में निरुद्ध है। गिरफ्तार अभियुक्तों का आपराधिक इतिहास है। इनके फरार साथियों भोला यादव व डाक्टर मुन्नेश उर्फ डाक्टर की गिरफ्तारी का प्रयास किया जा रहा है। हिन्दुस्थान समाचार/कौशल",crime
गरीबों के राशन की कालाबाजारी में कोटेदार पर केस,"फिरोजाबाद, 22 अप्रैल (हि.स.)। जसराना ब्लाक की ग्राम पंचायत झपारा की कोटेदार पर राशन की कालाबाजारी के आरोप में केस दर्ज किया जा रहा है। पूर्ति निरीक्षक आनंद कुमार गौतम बताया कि जिलाधिकारी को ग्रामीणों ने कोटेदार मुन्नीदेवी द्वारा राशन न देने की शिकायत की थी। जिलाधिकारी के निर्देश पर एसडीएम नवनीत गोयल एवं पूर्ति निरीक्षक द्वारा मौके पर जाकर जांच की गई। क्षेत्रीय पूर्ति निरीक्षक ने 21 अप्रैल को कोटेदार का स्टाक सत्यापन में नियमानुसार खाद्यान्न नहीं पाया गया। निरीक्षण के दौरान एसडीएम एवं पूर्ति निरीक्षक को 47.28 कुंतल गेंहू, 24.52 कुंतल चावल, दो किलो नमक, दो किलो चना, दो किला रिफाइंड एवं 36 किलो चीनी स्टॉक में कम मिली। पूर्ति निरीक्षक ने मामले से डीएम को अवगत कराया तो डीएम द्वारा मामला दर्ज कराने का आदेश दिया गया। पूर्ति आवश्यक वस्तु अधिनियम एवं गरीबों के राशन की कालाबाजारी करने की तहरीर कोतवाली जसराना में अभियोग दर्ज कराने के लिए दी है। इस सम्बंध में थाना प्रभारी जसराना का कहना है कि कोटेदार मुन्नी देवी के खिलाफ मुकदमा दर्ज कर कार्रवाई की जा रही है। हिन्दुस्थान समाचार/कौशल",crime
"स्टेयरिंग फेल होने से दूध से भरा ट्रक अनियंत्रित होकर पलटा, युवक की मौत","नई दिल्ली,(टीम डिजिटल):दिल्ली से सटे ग्रेटर नोएडा के थाना बिसरख क्षेत्र में एक दूध से भरा ट्रक अचानक अनियंत्रित होकर पलट गया। इसमें ड्राइवर के साथ बैठे एक युवक की मौत हो गई। यह लोग ग्रेटर नोएडा से दूध लेकर सिकंदराबाद जा रहे थे। बताया जा रहा, ट्रक का स्टेयरिंग फेल हो गया था। उसी वजह से यह हादसा हुआ। फिलहाल पुलिस ने मृतक के शव को कब्जे में लेकर पोस्टमार्टम के लिए भेज दिया है। शुक्रवार सुबह एक ट्रक टाटा खैरपुर गोल चक्कर से बड़ी मिलक गोल चक्कर की ओर आ रहा था। अचानक रोड पर चलते-चलते ट्रक अनियंत्रित होकर रास्ते में पलट गया। ट्रक पलटने पर कंडक्टर की साइड में बैठा युवक मनु (22) ट्रक के पलटने पर उसके नीचे दब गया। आसपास मौजूद लोगों ने और पुलिस ने उसको बाहर निकाला। आनन-फानन में उसको नजदीकी यथार्थ अस्पताल पहुंचाया गया, जहां डॉक्टरों ने मनु को मृत घोषित कर दिया। मृतक मनु एटा जिले का रहने वाला था। इस हादसे में ड्राइवर को हल्की-फुलकी चोट आई हैं। ड्राइवर द्वारा पुलिस को बताया गया, अचानक चलते-चलते ट्रक का स्टेयरिंग फेल हो गया था। स्टीयरिंग फेल होने के चलते ही ट्रक अनियंत्रित हो गया और उसके बाद वह तेजी से पलट गया। इस संबंध एसीपी योगेंद्र सिंह ने बताया मृतक के शव को कब्जे में लेकर पोस्टमार्टम के लिए भेज दिया गया है। घटना की जांच की जा रही है।",crime
मोबाइल लूट कर भाग रहे दो लुटेरों को दौड़ाकर पकड़ा,"नई दिल्ली/टीम डिजिटल। गोविंदपुरम में महिला से मोबाइल लूटकर भाग रहे दो लुटेरों को कविनगर पुलिस ने दौड़ाकर पकड़ा। आरोपियों के कब्जे से महिला से लूटा गया मोबाइल, चाकू और घटना में प्रयुक्त बाइक बरामद हुई है। पूछताछ में आरोपियों ने बताया कि वह ईद मनाने के लिए मोबाइल लूट की घटनाओं को अंजाम दे रहे थे। सीओ कविनगर अवनीश कुमार ने बताया कि बुधवार शाम गोविंदपुरम चौकी इंचार्ज नरपाल सिंह और दरोगा जयवर्धन सिंह क्षेत्र में चेकिंग पर थे। इसी दौरान एक महिला ने अपने साथ हुई घटना की सूचना पुलिस को दी। महिला ने बताया कि लुटेरे उनका मोबाइल लूट कर इधर की ओर भागे हैं। जिसके बाद दोनों दरोगाओं ने लैपर्ड पर बदमाशों का पीछा शुरू कर दिया और करीब आधा किमी.दूर जाकर उन्हें पकड़ लिया। सीओ ने बताया कि पुलिस को पीछा करते देख लुटेरे घबराहट में रोड पर लगे पुलिस के चेकिंग बैरियर से टकरा कर गिर पड़े थे। पकड़े गए आरोपियों की पहचान मसूरी निवासी कामरान और नाजिम के रूप में हुई है। वारदात के वक्त नाजिम बाइक चला रहा था। जबकि कामरान पीछे बैठ कर राहगीरों से मोबाइल फोन लूटने का काम कर रहा था। पुलिस की मानें तो आरोपी पहली घटना के दौरान ही पकड़े गए, वरना उनका इरादा चंद घंटों में दो से तीन मोबाइल लूटने का था। पूछताछ में आरोपियों ने पुलिस को बताया कि वह लूटे गए मोबाइल को बेचकर ईद पर अपने महंगे शौक पूरा करने की सोच रहे थे।",crime
युवक की हत्या कर शव कनावनी के जंगल में फेंका,नई दिल्ली/टीम डिजिटल। इंदिरापुरम थानाक्षेत्र में कनावनी के जंगल में युवक का शव मिलने से हडक़ंप मच गया। शव देखने से पता चलता है कि धारदार हथियार से गर्दन पर वार कर युवक की हत्या की गई है। सूचना के बाद पहुंची पुलिस ने शव की पहचान कराने के बाद उसे पोस्टमार्टम के लिए भेज दिया है। सीओ इंदिरापुरम अभय कुमार मिश्र ने बताया कि शुक्रवार शाम को कनावनी के जंगल में पुश्ता रोड के किनारे एक युवक का शव पड़ा होने की सूचना मिली थी। सूचना बाद पहुंची पुलिस ने मृतक की पहचान कराई और उसके परिजनों को सूचना दी। मृतक की पहचान विजयनगर निवासी अंकुर पाल के रूप में हुई है। अंदेशा है कि हत्यारोपियों ने विजयनगर क्षेत्र में ही अंकुर की हत्या कर दी और शव को सुरक्षित स्थान पर ठिकाने लगाने के लिए यहां लाकर फेंक दिया। सीओ ने बताया कि हत्यारोपियों का पता लगाने के लिए सीसीटीवी कैमरों को खंगाला जा रहा है। साथ ही मृतक के मोबाइल की सीडीआर भी जांची जा रही है।,crime
दोस्त से पूछताछ के बाद भी हिमांक हत्याकांड में पुलिस खाली हाथ,"नई दिल्ली/टीम डिजिटल। कौशांबी थानाक्षेत्र में हुई 14 वर्षीय किशोर हिमांक शर्मा की हत्या के मामले में पुलिस तमाम जांच पड़ताल के बाद भी खाली है। पुलिस ने उस दोस्त से भी घंटों पूछताछ की जिसके साथ हिमांक खेलने के लिए घर से निकला था। पुलिस का कहना है कि सीसीटीवी कैमरों को भी खंगाला गया है, लेकिन अभी तक हत्यारोपियों का कोई सुराग हाथ नहीं लगा है। बावजूद इसके घटना के वक्त पार्क में मौजूद नशेड़ी किस्म के लोगों को पूछताछ के लिए हिरासत में लिया गया है। जिनसे पूछताछ जारी है। सीओ इंदिरापुरम अभय कुमार मिश्र ने बताया कि हिमांक हत्याकांड में उसके दोस्त को हिरासत में लेकर विस्तृत पूछताछ की गई थी। दोस्त ने जो कुछ बताया पुलिस ने उसे तस्दीक किया तो उसकी ज्यादातर बातें ठीक पाई गईं। पुलिस ने उससे पूरे घटनाक्रम की समयवार पूछताछ की थी। सीओ का कहना है कि अभी तक की पूछताछ में दोस्त से ऐसा कुछ नहीं निकला जिससे कि उसपर शक पुख्ता हो सके। पुलिस पार्क में मौजूद नशे के आदी लोगों से भी पूछताछ कर रही है। फुटेज देखने पर हिमांक पार्क में जाता दिखाई दिया, लेकिन इसके बाद उसका कोई पता नहीं चल सका। बतादें कि घर से दोस्त के साथ खेलने निकले हिमांक का शव वीरवार देर रात पास के ही एक पार्क में पड़ा मिला था। पुष्प विहार कॉलोनी निवासी हिमांक शर्मा अपने दोस्त साथ खेलने निकला था। देर रात तक जब वह वापस नहीं लौटा तो परिजनों ने उसकी खोजबीन शुरू की। परिजनों को रेडिसन होटल के पीछे नगर निगम के पार्क में उसका शव पड़ा मिला था। परिजनों ने हिमांक के दोस्त पर हत्या का शक जाहिर करते हुए कौशांबी थाने में केस दर्ज कराया है।",crime
हमीरपुर जजी परिसर में 25 हजार के इनामी को पकड़ने गए सिपाही से वकील भिड़े,"- अधिवक्ताओं ने गैंगेस्टर अपराधी को अदालत में कराया सरेंडर हमीरपुर, 22 अप्रैल (हि.स.)। 25 हजार के इनामी गैंगस्टर एक्ट का आरोपी शुक्रवार को अदालत आत्मसर्मपण करने आया। पुलिस को भनक लगते ही बिना वर्दी के एक सिपाही आरोपी को अदालत के गेट से पकड़कर ले जाने लगा। जिसका अधिवक्ता ने विरोध किया, लेकिन सिपाही के न मानने पर एकजुट अधिवक्ता संबंधी सिपाही से भिड़ गए और आरोपी को सिपाही से छुड़ाकर अदालत में आत्म सर्मपण करा दिया। हमीरपुर शहर के खालेपुरा मोहल्ला निवासी बाबादीन (24) गैंगस्टर एक्ट का आरोपी है। जिस पर 25 हजार का इनाम पुलिस ने घोषित कर रखा है। शुक्रवार को आरोपी अदालत में आत्मसर्मपण करने अधिवक्ता रामस्वरुप यादव के बस्ते पर आया। जैसे ही कोर्ट नंबर तीन गेट के पास अधिवक्ता उसे लेकर पहुंचे, तभी सादी वर्दी में आए सिपाही प्रदीप यादव उसे पकड़कर अपने साथ ले जाने को घसीटने लगे। इस पर अधिवक्ता ने विरोध किया। छीना झपटी में अधिवक्ता की फाइल फट गई। उसी दौरान आए अन्य अधिवक्ता एकजुट होकर सिपाही से भिड़ गए। अधिवक्ता रामस्वरूप यादव ने बताया कि गैंगेस्टर एक्ट के आरोपी बाबादीन को लेकर कोर्ट नंबर तीन जा रहे थे। जैसे ही वह कोर्ट के गेट के पास पहुंचे तभी पीछे से आए सिपाही प्रदीप यादव ने पकड़कर ले जाने लगे। विरोध करने पर सिपाही उनसे भिड़ गया। बताया कि मौके पर मौजूद अधिवक्ताओं ने सिपाही के चंगुल से बाबादीन को छुड़ाया। बताया लिपटा झपटी में उनकी फाइल फट गई। बताया कि आरोपी के ऊपर पर 25 हजार का इनाम है। इसी को लेकर पुलिस उसे गिरफ्तार करना चाहती थी। इस मामले में अपर पुलिस अधीक्षक अनूप कुमार ने बताया कि गैंगस्टर एक्ट के आरोपी के पर 25 हजार का इनामी घोषित था। पुलिस को जानकारी मिली कि आरोपी वकीलों के माध्यम से अदालत में हाजिर होने जा रहा है। कहा सिपाही व अधिवक्ताओं में हल्की कहासुनी हुई है। मामला शांत करा दिया गया है। कहा कि आरोपी ने अदालत में आत्मसर्मपण कर दिया है। हिन्दुस्थान समाचार/पंकज",crime
"पांच करोड़ रुपये की ड्रग्स जब्त, एक गिरफ्तार","नगांव (असम), 22 अप्रैल (हि.स.)। जिले के कलियाबर थाना अंतर्गत सतियाल इलाके में पुलिस ने एक अभियान चलाकर पांच करोड़ रुपये की ड्रग्स बरामद की है। पुलिस ने इस मामले में एक को गिरफ्तार किया है।  पुलिस ने बताया कि शुक्रवार को लहरी जान से नगांव की जुरिया तक जा रही एक सेंट्रो कार को पुलिस ने रोककर तलाशी ली। तलाशी के दौरान कार से भारी मात्रा में ड्रग्स बरामद किया गया, जिसकी कीमत लगभग पांच करोड़ रुपये आंकी गई है। पुलिस ने ड्रग्स की तस्करी के आरोप में जुरिया के मैदुल इस्लाम को गिरफ्तार किया है। आरोपित के पास से ड्रग्स के अलावा नकद 50 हजार रुपये भी जब्त किया गया है। पुलिस आरोपित से पूछताछ कर रही है। हिन्दुस्थान समाचार/असरार",crime
पन्ना : आठ हजार की रिश्वत लेते रीडर गिरफ्तार,"पन्ना, 22 अप्रैल (हि.स.)। पवई अनुविभाग के अंतर्गत उप तहसील कल्दा में पदस्थ रीडर अवधेश पांडे को सागर लोकायुक्त पुलिस ने आठ हजार रूपए की रिश्वत लेते रंगे हाथों गिरफ्तार किया। बताया जा रहा है कि शुक्रवार को करीब 12 बजे पवई तहसील कार्यालय में उस समय अफरा-तफरी मच गई जब लोकायुक्त की टीम ने अचानक कल्दा तहसील के कार्यालय छापा मारा देखते ही देखते इस कार्यवाही की खबर खबर पूरे जिले में फैल गई, क्योंकि जिस व्यक्ति पर यह कार्यवाही की गई है वह हफ्ते भर बाद 30 अप्रैल को रिटायरमेंट होने वाला था लोकायुक्त सागर राजेश वानखेडे के अनुसार फरियादी राम अवतार रजक निवासी सुनवारी ने लोकायुक्त में शिकायत दर्ज कराई की पवई की कल्दा कोर्ट में पदस्थ बाबू अवधेश पांडे गरीबी रेखा कार्ड बनाने के एवज में 8000 रुपए की मांग कर रहा है जबकि 2 हजार रुपए वह पूर्व में दे चुका है सुनियोजित कार्यक्रम के अनुसार 6 हजार रुपए की बकाया राशि बाबू के मांगने पर फरियादी राम अवतार रजक लोकायुक्त की टीम के साथ कल्दा तहसील कार्यालय रिश्वत की रकम के साथ पहुंचे जहां पर लोकायुक्त की टीम ने बाबू अवधेश पांडे को रिश्वत की राशि लेते रहे हाथ गिरफ्तार किया।  तहसीलदार का रीडर अवधेश पांडे रूपये 8000 की रिश्वत लेते दबोचा गया है यह कार्यवाही सागर संभाग लोकायुक्त टीम ने अंजाम दिया है लोका युक्त टीम का नेतृत्व कर रहे राजेश खेडे ने बताया है तहसीलदार कल्दा का रीडर पीड़ित राम अवतार रजक से गरीबी रेखा कार्ड बनवाने की एवज में रूपये 8000 की मांग की गई थी जिसमें पीड़ित फरियादी ने रूपये 2000 पहले दे रखे थे काम होने पर 6000 देना बाकी था लकी लोकायुक्त की गिरफ्त में आए रीडर का कहना है कि उसने रुपए का हाथ भी नहीं लगाए हैं ना ही उसे कुछ जानकारी है गौरतलब रहे मुख्यालय में कोई यह पहली लोकायुक्त की कार्यवाही नहीं है इसके पहले मनरेगा सब इंजीनियर अरविंद त्रिपाठी एवं राजस्व विभाग राजेंद्र पटवारी पर कार्रवाई की गई थी, इस कार्यवाही में राजेश खेडे डीएसपी लोकायुक्त सागर, निरीक्षक मंजू सिंह, प्रधान आरक्षक अजय क्षेत्रीय ,आरक्षक अरविंद नायक ,आरक्षक निलेश पांडे आरक्षक संतोष गोस्वामी की मौजूद रहे। हिन्दुूस्थान समाचार/सुरेश पाण्डेय/रोहित कुमार",crime
ऑपरेशन मिशन शक्ति: स्कूलों में जाकर छात्राओं को सुरक्षा का पाठ पढ़ा रही पुलिस,"नई दिल्ली/टीम डिजिटल। उत्तर प्रदेश शासन द्वारा चलाए जा रहे ऑपरेशन 'मिशन शक्ति' के तहत पुलिस महिलाओं और स्कूल व कॉलेजों की छात्राओं को लगातार जागरूक करने का प्रयास कर रही है। महिला पुलिस अधिकारी रोजाना किसी न किसी स्कूल या कॉलेज में जाकर छात्राओं को सुरक्षा के टिप्स दे रही हैं। साथ ही उनके साथ कोई भी अप्रिय घटना होने पर उन्हें तुरंत पुलिस से शिकायत करने को कहा जा रहा है। ऐसे ही जागरूकता अभियान के दौरान शुक्रवार को महिला थाने की एसएचओ किरन राज ने केडीबी स्कूल की छात्राओं से कहा कि वह घटना को सहें नहीं बल्कि पुलिस के पास आकर उसे कहें। पुलिस उनकी शिकायत पर तुरंत कार्रवाई करेगी। एसएचओ महिला थाना किरन राज ने बताया कि ऑपरेशन मिशन शक्ति के तहत शुक्रवार को वह केडीबी स्कूल पहुंची थीं। वहां उन्होंने छात्राओं और स्कूल की महिला टीचर्स को उनकी सुरक्षा के संबंध में विभिन्न हेल्पलाइन नंबरों की जानकारी दी। उन्हें बताया गया कि वह अपने साथ होने वाली घटना की शिकायत पुलिस के महिला हेल्पलाइन नंबर. 1076, 181, 1091 और चाइल्ड केयर हेल्पलाइन नंबर 1098 व डायल.112 पर कर सकती हैं। साथ ही उन्हें किसी भी अपराध की सूचना निडर होकर पुलिस को देने के लिए प्रेरित किया गया। महिला एसएचओ ने उन्हें जानकारी दी कि उनके द्वारा की गई शिकायत को पुलिस गोपनीय रखेगी, यहां तक कि उनकी मर्जी के खिलाफ शिकायत के बारे में उनके परिवार को भी नहीं बताया जाएगा। इसके अलावा महिला संबंधी अपराधों की जांच भी किसी न किसी महिला अधिकारी के द्वारा ही की जाएगी। किरन ने बताया कि जानकारी प्राप्त करने के बाद छात्राएं और स्कूल की महिला टीचर्स विश्वास से लबरेज दिखाई दीं।",crime
दुष्कर्म आरोपी को कल्याणपुर पुलिस ने दबोचा,"कानपुर, 22 अप्रैल (हि.स.)। कल्याणपुर थाना पुलिस ने एक दुष्कर्म व पॉक्सो एक्ट में फरार आरोपी को शुक्रवार को दबोच लिया। पकड़े गए आरोपी को र्कार्ट में पेश कर जेल भेज दिया गया है।  एसीपी कल्याणपुर दिनेश कुमार शुक्ला ने बताया कि थाना कल्याणपुर पुलिस ने दुष्कर्म व पॉक्सो एक्ट में वांछित अभियुक्त को आज पकड़ा गया है। गिरफ्तार अभियुक्त पर 20 अप्रैल को धारा 376/506 आईपीसी व पॉक्सो एक्ट का मुकदमा दर्ज किया गया था। पकड़ा गया अभियुक्त दीपक कनौजिया पुत्र नन्खे कनौजिया, सराय मसवानपुर, थाना कल्यानपुर का रहने वाला है। अभियुक्त को पुलिस ने सराय तिराहा मसवानपुर से गिरफ्तार किया है। गिरफ्तार करने वाली टीम में उप निरीक्षक देवीशरण सिंह, हेड कांस्टेबल रीतेश कुमार, होममार्ड राजेश शामिल रहें। हिन्दुस्थान समाचार/महमूद",crime
"बुजुर्ग की पीट-पीटकर हत्या, अर्थी को बेटियों ने दिया कंधा","कानपुर, 22 अप्रैल (हि.स.)। नौबस्ता थाना क्षेत्र के गड़रियन पुरवा में नाली खोदने को लेकर हुए विवाद में पिता की मौत के बाद 6 बेटियों ने नम आखों से अर्थी को कंधा दिया। वहीं, बुजुर्ग की मौत के बाद सभी आरोपी फरार हो गए। मृतक के परिवार वालों ने हत्या का आरोप लगाते हुए आरोपियों के खिलाफ पुलिस को तहरीर दी है। पुलिस ने मुकदमा दर्ज करते हुए आरोपियों की गिरफ्तारी की कार्रवाई शुरू कर दी है। गड़रियान पुरवा इलाके में श्रीराम पाल अपने परिवार के साथ रहते थे। उनकी छोटी बेटी रिंपी के मुताबिक, पड़ोस में बीनू पाल, भरत पाल, बैजनाथ पाल, दिनेश पाल और बृजेश पाल का घर है। गली में नाली का सरकारी निर्माण कार्य चल रहा था। इस दौरान नाली खोदने और चबूतरा तोड़ने को लेकर पिता श्रीराम पाल और बीनू पाल के बीच बहस होने लगी। कुछ ही देर में विवाद इतना बढ़ गया कि बीनू पाल के परिवार वालों ने आकर रामपाल को पीटना शुरू कर दिया। इसी बीच बुजुर्ग के सिर पर पत्थर से हमला कर दिया। इससे रामपाल लहूलुहान होकर जमीन पर गिर पड़े। यह देखकर आनन- फानन में उन्हें प्राइवेट हॉस्पिटल ले जाया गया, जहां डॉक्टरों ने कार्डियोलॉजी के लिए रेफर कर दिया, लेकिन रास्ते में ही बुजुर्ग की मौत हो गई। बेटियों ने पिता की अर्थी को दिया कंधा वहीं, 62 वर्षीय श्रीराम पाल ट्रक चालक थे। परिवार में पत्नी विद्यावती और छह बेटियां हैं, जिनमें चार की शादी हो चुकी है। पिता श्रीराम पाल की मौत के बाद परिवार में कोहराम मच गया। उनकी 6 बेटियों ने नम आखों से पिता की अर्थी को कंधा दिया। हिन्दुस्थान समाचार/महमूद",crime
"पुलिस ने 2 वाहनों को जब्त कर 30 मवेशियों को बचाया, 3 तस्कर काबू","उधमपुर, 22 अप्रैल (हि.स.)। जिला उधमपुर पुलिस ने एसएसपी डॉ. विनोद कुमार आईपीएस की निगरानी में विभिन्न स्थानों पर तस्करी के प्रयास को विफल करते हुए दो वाहनों को जब्त कर 30 मवेशियों को मुक्त कराते हुए 3 तस्करों को गिरफ्तार किया है।  जानकारी अनुसार चिनैनी पुलिस ने गुप्त सूचना आधार पर एसएचओ पुलिस स्टेशन चिनैनी इंस्पेक्टर चरणजीत सिंह के नेतृत्व में जिसकी देखरेख एसडीपीओ चिनैनी अहमद शफी कर रहे थे ने राष्ट्रीय राजमार्ग पर नाका लगाया तथा गाडियों की जांच की जा रही थी कि एक वाहन को जांच हेतु रोक लिया। वहीं उसकी जांच की गई तो उसमें 22 मवेशी लद्दे पाये गए जोकि बिना किसी वैध अनुमति घाटी की ओर ले जाए जा रहे थे। पुलिस ने तुरंत वाहन को जब्त कर लिया तथा इस संबंध में 2 तस्करों को गिरफ्तार किया। पुलिस ने उनकी पहचान अब्दुल रहमान पुत्र गुलाम मोहम्मद निवासी मगरकोट, रामबन और शौकत अहमद पुत्र नेक आलम निवासी डौरू, अनंतनाग के रूप में बताई है। पुलिस ने इस संबंध में पुलिस थाना चिनैनी में कानून की संबंधित धाराओं के तहत प्राथमिकी दर्ज कर आगे की जांच शुरू कर दी है। एक अन्य घटना में, तड़के पुलिस स्टेशन मजालता की पुलिस पार्टी ने बट्टल मोड मजालता में एक डंपर नंबर जेके19-7278 को जांच हेतु रोका। वहीं डंपर की जांच की गई उसमें 8 मवेशी लदे पाये गए जोकि बिना किसी वैध अनुमति के घाटी की ओर ले जाए जा रहे थे। पुलिस तुरंत डंपर को जब्त कर मवेशियों को मुक्त कराते हुए एक तस्कर जिसकी पहचान इम्तियाज अली पुत्र परवेज अहमद निवासी पहलगाम, जिला अनंतनाग को गिरफ्तार कर लिया। पुलिस ने इस संबंध में मामला दर्ज कर जांच प्रारंभ कर दी है। गौरतलब है कि उधमपुर पुलिस ने इस साल अब तक जिले के भीतरी इलाकों सहित विभिन्न थानों में 83 प्राथमिकी दर्ज की हैं और 756 मवेशियों को तस्करों के चंगुल से छुड़ाया है, जबकि मवेशी तस्करी के मामलों में 78 वाहन जब्त किए गए हैं और 99 लोगों को गिरफ्तार किया गया है। हिन्दुस्थान समाचार/रमेश/बलवान ----------",crime
अपराधी आठ बम के साथ गिरफ्तार,"प्रयागराज, 22 अप्रैल (हि.स.)। थरवई थाने की पुलिस ने शुक्रवार दोपहर हिस्ट्रीशीटर अपराधी को भिदिवरा पुलिया के पास से गिरफ्तार किया। पुलिस टीम ने उसके कब्जे से आठ देशी बम बरामद किया है।  पुलिस अधीक्षक गंगापार अभिषेक कुमार अग्रवाल ने बताया कि थरवई थाना क्षेत्र के सारंगापुर गांव निवासी रविआसरे यादव उर्फ भुवर यादव के खिलाफ हत्या, लूट, छिनैती समेत कुल 14 आपराधिक मुकदमें दर्ज हैं। एक सूचना पर भिदिवरा गांव के पास से शुक्रवार दोपहर थरवई की पुलिस ने उसे गिरफ्तार किया और उसके कब्जे से आठ बम बरामद हुआ है। हिन्दुस्थान समाचार/राम बहादुर",crime
सदर पुलिस ने भारी मात्रा में शराब के साथ पिकअप भान को जब्त कर एक को किया गिरफ्तार,"सहरसा,22 अप्रैल (हि.स.)। सदर थाना के रिफ्यूजी कॉलोनी , वार्ड नंबर 23 में शुक्रवार को पिकअप गाड़ी से बड़ी मात्रा में विदेशी शराब आने की सूचना पर सदर थाना पुलिस ने एसआईटी टीम का गठन किया। जिसमें सदर थाना अध्यक्ष सह इंस्पेक्टर सुधाकर कुमार , पुलिस अवर निरीक्षक संजीव कुमार , एएलटीए प्रभारी प्रशिक्षु पुलिस अवर निरीक्षक अविनाश कुमार , अरमोद कुमार एवं पैंथर सिपाही के साथ छापामारी की गई। छापामारी के क्रम में रिफ्यूजी कॉलोनी स्थित निजी कोचिंग संस्थान की गली में पीले रंग की बिना नंबर की पिकअप गाड़ी त्रिपाल से ढकी हुई पाई गई। गाड़ी की तलाशी लेने पर उसमें छिपाए गए 2,145 बोतल अंग्रेजी शराब बरामद किया गया। मौके से ही शराब कारोबारी गया निवासी एवं वर्तमान में रिफ्यूजी कॉलोनी , वार्ड नंबर 23 निवासी स्व रघुनंदन प्रसाद यादव के पुत्र राकेश सिन्हा उर्फ गिरीश नंदन को गिरफ्तार किया गया। सदर थाना में प्रेस वार्ता आयोजित कर सदर डीएसपी संतोष कुमार ने शुक्रवार को बताया कि कुरकुरे की आड़ में गया निवासी राकेश सिन्हा शराब का कारोबार करते हुए रंगे हाथ पकड़े गए हैं। उनके पास से बरामद पिकअप पर लगा हुआ 375 एमएल की 36 पेटी एवं 375 एमएल का 14 बोरा में कुल 1,653 बोतल के अलावे 750 एमएल की 120 बोतल में कुल 90 लीटर के साथ 180 एमएल की 4 पेटी एवं दो बोरा में कुल 372 बोतल शराब बरामद हुआ। इस प्रकार कुल 2 ,145 बोतल शराब बरामद हुआ। जिसमें कुल 776.835 लीटर विदेशी शराब बरामद की गई है। मौके से महिंद्रा पिकअप जब्त की गई है। साथ ही शराब कारोबारी राकेश सिन्हा की गिरफ्तारी हुई है। उनसे पूछताछ की जा रही है। वे कहां से शराब लाए और इसे कहां खपाते।इसकी जानकारी ली जा रही है। जिसके बाद अन्य और लोगों की गिरफ्तारी हो सकती है।वहीं स्थानीय लोगों ने बताया कि राकेश सिन्हा बीते कई सालों से उक्त मोहल्ले में रह रहे थे। जिससे उनकी पहचान स्थानीय निवासी की तरह थी। वे बच्चों को खाने वाले कुरकुरे , चिप्स सहित अन्य पैकेट बंद सामानों का होलसेल कारोबार करते हुए नजर आ रहे थे। अब से पूर्व तक वे कुरकुरे व्यवसायी के रूप में उक्त मोहल्ले में काफी प्रचलित थे।शुक्रवार की सुबह इसी क्रम में उनके घर तक शराब लदी हुई पिकअप भान पहुंची। जिसे अपलोड करने का प्रयास किया जा रहा था। इस दौरान पिकअप भवन में कुछ शराब की बोतलें टूट गई। जिससे शराब की महक पूरी गली में फैल गई। उस गली से अहले सुबह मॉर्निंग वॉक के लिए निकल रहे कुछ लोगों की निगाह पड़ी। उन लोगों को पिकअप भान से निकल रही शराब की गंध से ही शराब होने का एहसास हुआ। जिसके बाद उन लोगों ने राकेश सिन्हा से पूछताछ किया। लेकिन वे गोल मटोल जवाब देकर लोगों को चुप करा दिए। जिससे लोगों का शक बढ़ता गया। फिर पुलिस को इसकी सूचना दी गई। मौके पर पुलिस की टीम पहुंची और शराब को बरामद कर ली।ऐसे में अब एक नई बात सामने आई कि छोटे कारोबारी जो होलसेल में बाहर से सामान लाकर शहरी इलाके में वितरण करते हैं। वे उस व्यापार की आड़ में शराब के कारोबारी हो सकते हैं। ऐसे में पुलिस को अब इन छोटे व्यवसायियों के ऊपर भी सख्त नजर रखने की जरूरत है। हिन्दुस्थान समाचार/अजय",crime
अपडेट.. अवैध लिंंग भ्रूण जांच का आरोपित डॉ. इम्तियाज पांचवी बार शिकंजे में,"जोधपुर, 22 अप्रैल (हि.स.)। बालिका भ्रूण हत्या रोकने व लिंगानुपात बढ़ाने के लिए राज्य पीसीपीएनडीटी टीम भ्रूण लिंग परीक्षण करने वालों पर लगातार कार्रवाई करते हुए आरोपितों पर कानूनी शिकंजा कसने का कार्य कर रही है। इसी के तहत शुक्रवार को पीसीपीएनडीटी सेल जोधपुर टीम की सूचना पर जोधपुर में बड़ी डिकॉय कार्रवाई को अंजाम देते हुये लिंग भ्रूण जांच के सरगना डॉ. इम्तियाज खान को पांचवी बार अवैध अपंजीकृत पोर्टेबल सोनोग्राफी मशीन (मोबाइल मशीन) से एक घर में भ्रूण लिंग परीक्षण करते हुये दलाल व एक अन्य सहित गिरफ्तार किया। मुख्य चिकित्सा स्वास्थ्य अधिकारी जोधपुर डॉ. बलवंत मंडा ने बताया कि मुखबिर से मिली सूचना के आधार पर जोधपुर पीसीपीएनडीटी टीम काफी समय से इस सरगना पर नजर बनाए हुए थे। मुखबिर की सूचना की पुष्टि होने के बाद टीम जोधपुर द्वारा पीसीपीएनडीटी सेल जयपुर को सूचना दी गयी। जिस पर अध्यक्ष राज्य समुचित प्राधिकारी पीसीपीएनडीटी एवं मिशन निदेशक एनएचएम डॉ. जितेंद्र कुमार सोनी द्वारा एक राज्य स्तरीय टीम का गठन किया गया। इसके पश्चात राज्य स्तरीय टीम ने जोधपुर टीम के साथ मिलकर पिछले दो दिन से मामले की तह तक पहुंचने के लिए लगी हुई थी। शुक्रवार को मौका मिलते ही इस संयुक्त डिकॉय कार्यवाही को अंजाम देते हुए लिंग भ्रूण जांच करने के मामले में डॉ. इम्तियाज सहित तीन आरोपितों को गिरफ्तार किया है। गौरतलब है कि डॉ. इम्तियाज पूर्व में भी लिंग भ्रूण जांच मामले में चार बार गिरफ्तार हो चुका है। डॉ. बलवंत मंडा ने बताया कि मुखबिर से मिली सूचना के तहत डॉ इम्तियाज ने जमानत पर बाहर आने के बाद एक बार फिर लिंग भ्रूण जांच का काम शुरू कर दिया है और इस बार वह पोर्टेबल सोनोग्राफी मशीन से यह जांच कर रहा है। डॉ. मंडा ने बताया कि मुखबिर से मिली सूचना के तहत जोधपुर शहर के पाल रोड़ स्थित निजी प्रेक्षा अस्पताल में ऑपरेशन थिएटर सहायक भंवरलाल जांगिड़ दलाल के रूप में कार्य करते हुए डॉ. इम्तियाज से लिंग भ्रूण जांच करवाने के कार्य में लिप्त है, इसकी पुष्टि करते हुए बोगस ग्राहक तैयार कर लिंग भ्रूण जांच करने के लिए भंवरलाल जांगिड़ से संपर्क किया तो सत्तर हजार रुपये में जांच करवाने की बात तय हुई। इसके लिए उसने शुक्रवार 22 अप्रैल को शहर के पाल बालाजी के सामने स्थित अशोक प्रजापत के रूम पर जांच के लिए बुलाया। इसके बाद पीसीपीएनडीटी टीम उसके बताए हुए स्थान पर बोगस ग्राहक को भेज कर सावधानीपूर्वक नजर बनाए हुए थी। जैसे ही डॉ. इम्तियाज खान उस बोगस ग्राहक गर्भवती महिला की सोनोग्राफी करने लगा इसी दौरान पीसीपीएनडीटी टीम में दबिश देकर लिंग भ्रूण जांच करते हुए डॉ. इम्तियाज को दलाल भंवरलाल जांगिड़ व रूम पर मौजूद अशोक प्रजापत को प्रयुक्त पोर्टेबल सोनोग्राफी मशीन व 70 हजार रुपये के साथ रंगे हाथ गिरफ्तार किया। डॉ इम्तियाज पूर्व में राजकीय चिकित्सक था, लेकिन पीसीपीएनडीटी मामले में गिरफ्तार होने के बाद उसे निलंबित किया जा चुका है। वह पूर्व में चार बार पीसीपीएनडीटी मामले में गिरफ्तार हो चुका है और इस बार पांचवी बार उसे गिरफ्तार किया गया है। प्रांरभिक पूछताछ में आरोपित डॉ. इम्तियाज ने भ्रूण लिंग जांच में प्रयुक्त पोर्टेबल मशीन दिल्ली से खरीदना बताया जिसकी कीमत करीब दो से ढाई लाख रुपए बताई जा रही है। हिन्दुस्थान समाचार/सतीश/संदीप",crime
"लापता बच्ची का शव तलाब में मिला, हत्या कर शव फेंकने का आरोप","फिरोजाबाद, 22 अप्रैल (हि.स.)। थाना बसई मौहम्मदपुर क्षेत्र अन्तर्गत शुक्रवार को तालाब से एक लापता बच्ची का शव मिला है। परिजनों ने हत्या कर शव तालाब में फेंकने का आरोप लगाया है। पुलिस मामले की जांच कर रही है। थाना रामगढ़ क्षेत्र के गांव रैपुरा निवासी तान्या (5) अपने परिवार के साथ 19 अप्रैल को थाना बसई मौहम्मदपुर क्षेत्र के गांव पहाडपुर स्थित किसी रिस्तेदारी में आयोजित शादी समारोह में गयी थी। मृतका के बाबा रामसिंह के अनुसार तान्या अचानक लापता हो गयी। उसकी काफी खोजवीन की लेकिन उसका कोई पता नहीं चला। शुक्रवार को गांव पहाड़पुर स्थित तालाब में तान्या का शव बरामद हुआ है। बाबा राम सिंह का आरोप है कि जिस तालाब में बच्ची का शव मिला है उस तालाब को बच्ची के लापता होने के बाद देखा था तब कोई शव नहीं मिला था। उन्होंने किन्ही लोगों पर बच्ची की गला दबाकर हत्या करने के बाद शव को तालाब में फेंकने का आरोप लगाया है। पुलिस मामले की जांच कर रही है। इस सम्बंध में थाना प्रभारी बसई मौहम्मदपुर का कहना है कि सम्भवतः बच्ची की डूबने से मौत हुई है। फिर भी शव का पैनल से पोस्टमार्टम कराया जा रहा है। पोस्टमार्टम रिपोर्ट आने पर उसी के आधार पर कार्यवाही की जायेगी। हिन्दुस्थान समाचार/कौशल",crime
"बड़ी सफलता: पंचम गैंग के दो गुर्गों को देहरादून और एक को जालंधर से दबोचा, वारदात में प्रयुक्त पिस्टल बरामद","विस्तार  जालंधर कमिश्नरेट पुलिस ने 14 अप्रैल को गोपाल नगर में फायरिंग की घटना में शामिल कुख्यात पंचम गिरोह के तीन गुर्गों को गिरफ्तार किया। पुलिस कमिश्नर गुरप्रीत सिंह तूर ने बताया कि गिरफ्तार आरोपियों की पहचान गांव सुभाना निवासी अमित कल्याण उर्फ सुभाना (32), दीपक भट्टी उर्फ काका (25) और निखिल उर्फ साहिल उर्फ केला (29) निवासी रास्ता मोहल्ला, जालंधर के रूप में हुई है।  पिछले सप्ताह फायरिंग में वहां से गुजर रहे एक्टिवा सवार को गोली लग गई थी। इसके बाद कई टीमों का गठन किया गया था। उन्होंने बताया कि अमित और दीपक को देहरादून (उत्तराखंड) से गिरफ्तार किया गया जबकि निखिल को जालंधर से गिरफ्तार किया गया। तूर ने बताया कि गुरदेव नगर निवासी हिमांशु ने शिकायत दर्ज कराई थी कि गिरफ्तार तीनों ने अपने अन्य साथियों के साथ 14 अप्रैल की रात नौ बजकर 40 मिनट पर गोपाल नगर मोहल्ले में हमला किया था। जब उसने भागने की कोशिश की तो अपराधियों ने उस पर गोलियां चला दीं।  उन्होंने कहा कि विशेष टीमों ने आरोपी के पास से एक पिस्तौल और चार राउंड कारतूस पकड़े हैं। यह वारदात में प्रयुक्त हुए थे। सीपी तूर ने कहा कि सहायक पुलिस आयुक्त निर्मल सिंह, सीआईए प्रभारी निरीक्षक भगवंत सिंह और एसओयू जालंधर के उप निरीक्षक अशोक कुमार के नेतृत्व में विशेष टीमों ने एक सप्ताह के भीतर आरोपियों को गिरफ्तार कर लिया है।  पुलिस आयुक्त ने आगे कहा कि कमिश्नरेट पुलिस ने मानव और तकनीकी खुफिया दोनों के माध्यम से अपराध की जांच की। इसके बाद आरोपियों के ठिकाने का पता लगाया गया। उन्होंने कहा कि देहरादून में छापेमारी की गई, जहां अमित कल्याण और दीपक भट्टी छिपे थे। आरोपी दीपक भट्टी उर्फ काका के पास से हथियार मिले हैं। पुलिस कमिश्नर ने कहा कि इन अपराधियों पर एनडीपीएस, आर्म्स एक्ट, हत्या के प्रयास समेत कई आपराधिक मामले दर्ज हैं। उन्होंने कहा कि आरोपी अमित कल्याण उर्फ सुभाना पर कई आपराधिक मामले दर्ज हैं और सितंबर 2021 में जमानत मिली थी, जबकि दीपक भट्टी के खिलाफ तीन प्राथमिकी दर्ज की गईं और दिसंबर 2021 को जमानत पर रिहा कर दिया गया। इसी तरह तीसरे आरोपी निखिल उर्फ केला पर भी अलग-अलग थानों में छह मामले दर्ज हैं।",crime
"चंडीगढ़: पुलिस ने फर्जी सब इंस्पेक्टर और महिला सिपाही को पकड़ा, पूछने पर झाड़ने लगे थे रौब","विस्तार  जिला अपराध प्रकोष्ठ ने चंडीगढ़ पुलिस की वर्दी पहनकर घूम रहे नकली सब इंस्पेक्टर और महिला सिपाही को गिरफ्तार किया है। आरोपियों की पहचान तेजिंदर सिंह (24) निवासी अंबाला सेक्टर-8 स्थित हाउसिंग बोर्ड कालोनी और कंचन (25) निवासी डेराबस्सी जीबीपी ईको ग्रीन 2 के रूप में हुई है। पुलिस आज अदालत में पेश कर रिमांड पर लेगी। पुलिस को खुद के आईडी कार्ड समेत चंडीगढ़ पुलिस के 7 फर्जी आईडी कार्ड, नंबर प्लेट और 14 लेटर हेड बरामद हुए हैं। तेजिंदर 12वीं पास है और नर्सिंग का कोर्स कर रखा है। उसके ढाई साल की बेटी है। कंचन ने ग्रेजुएशन की हुई है। आरोपी सिपाही की नौकरी लगवाने के लिए 4 लाख, होमगार्ड के लिए दो लाख रुपये लेते थे। सिटी ब्यूटीफुल में आरोपी दो साल तक पुलिस की वर्दी पहनकर नाकों से निकलते रहे लेकिन किसी ने टोका तक नहीं। आरोपी के मोबाइल से शिमला में वर्दी में घूमते हुए की एक तस्वीर भी बरामद हुई है। तेजिंदर ने पहले सिपाही की वर्दी पहनी। सवा साल बाद सब इंस्पेक्टर बनकर घूमने लगा। जिला अपराध प्रकोष्ठ प्रभारी नरेंद्र पटियाल ने बताया कि उन्हें सूचना मिली थी कि सेक्टर-49 के पार्क में नकली सब इंस्पेक्टर और महिला सिपाही घूम रहे हैं। उन्होंने एएसआई राहुल भारद्वाज की एक टीम बनाई। जिसने शुक्रवार को सेक्टर-49-सी गुरुद्वारा के पास नाका लगाया। तेजिंदर और कंचन कोरोला कार से नाके पर पहुंचे तो उन्हें रोका गया। इस पर आरोपी ने कहा कि वह सब इंस्पेक्टर है। जब आईडी कार्ड मांगा तो वह पुलिसकर्मियों से ही पहचान पत्र मांगने लगा। उसने कहा कि वह सेक्टर-9 पुलिस मुख्यालय में एक अधिकारी के साथ ड्यूटी है। उसने सेक्टर-24 के पूर्व चौकी प्रभारी शिवचरण वर्तमान चौकी प्रभारी रवदीप का नाम भी लिया। जब सख्ती से बात की तो उसने पहचान पत्र दिखाया, जो फर्जी था। सेक्टर-24 चौकी में दीप से मुलाकात के बाद कंचन लगी थी नौकरी आरोपी कंचन ने बताया कि दो साल पहले वह प्रधानमंत्री कौशल विकास योजना के तहत सेक्टर-24 पुलिस चौकी में कंप्यूटर कोर्स करने आती थी। दो साल बाद उसी चौकी की पहली मंजिल पर स्थित जिला अपराध प्रकोष्ठ ने दोनों को गिरफ्तार कर लिया। सेक्टर-24 चौकी में ही दीप नाम के व्यक्ति से मुलाकात हुई। दीप ने खुद को पुलिसकर्मी बताया था। उसने कंचन को भी पुलिस में भर्ती करवा छह महीने में ज्वाइनिंग लेटर दे दिया।  आरोपी ने उसे आईडी कार्ड दिया और कहा कि टेलर से वर्दी सिलवा ले। छह महीने बाद उसकी ज्वाइनिंग की बात कही। इसके बाद कंचन ने वर्दी पहन ली। वर्ष 2019 में तेजिंदर और कंचन मोहाली की एक कंपनी में नौकरी करते थे। यहां दोनों की मुलाकात हुई थी। कंचन ने तेजिंदर की भी दीप के जरिए नौकरी लगवाई थी।  हर माह आती है खाते में सैलरी दोनों आरोपियों के बैंक खातों में हर महीने पैसे आते हैं, जिसे आरोपी सैलरी बता रहे हैं। पिछले महीने तेजिंदर के खाते में एक लाख और कंचन के खाते में 18 हजार रुपये आए थे। आरोपियों ने कहा दीप ने उन्हें भर्ती करवाया था। उन्हें खुद अब पता चला कि वह पुलिस में नहीं हैं। पुलिस अधिकारियों ने बताया कि जांच जारी है। पता लगाया जा रहा है कि खाते में पैसे कहां से आ रहे हैं। इस मामले में कितने लोग संलिप्त हैं।",crime
पुलिसकर्मियों ने आरोपितों के साथ खेली होली: थानाधिकारी सहित 9 पुलिसकर्मी निलम्बित,"बीकानेर, 22 अप्रैल (हि.स.)। बीकानेर रेंज के हनुमानगढ़ जिले के पल्लू में पुलिसकर्मियों द्वारा आरोपितों के साथ होली खेलने के मामले में आईजी पुलिस ओमप्रकाश ने सख्ती दिखाते हुए कड़ा एक्शन लेकर थानाधिकारी सहित नौ पुलिसकर्मियों को निलम्बित किया है।  आईजी पुलिस ओमप्रकाश द्वारा मीडिया में प्रकाशित हुई 'दुष्कर्म के प्रयास के आरोपितों के संग डीजे पर थिरकते दिखे थानेदार व कांस्टेबल' खबर के सम्बन्ध में प्राथमिक जांच करायी गयी। जांच से थानाधिकारी पल्लू अमर सिंह, सहायक उपनिरीक्षक मुबारिक अली, हेड कांस्टेबल हंसराज, हेड कांस्टेबल रविंद्र कुमार, कांस्टेबल मुकेश कुमार, कांस्टेबल चंद्रप्रकाश, कांस्टेबल रणधीर सिंह, कांस्टेबल श्रवण कुमार, कांस्टेबल चालक रामस्वरुप द्वारा कर्तव्य के प्रति लापरवाही, अनुशासनहीनता पायी गयी है व आम जनता में पुलिस की छवि धूमिल हुई है। उक्त गंभीर आरोपों के कारण उपरोक्त सभी को निलम्बित किया जाकर निलम्बित कार्मिकों का मुख्यालय रिजर्व पुलिस लाइन, चूरु किया गया है। हिन्दुस्थान समाचार/राजीव/संदीप",crime
"पत्नी ने पति पर दर्ज करवाई एफआईआर, 25 साल से प्रताड़ित करने का आरोप","शिमला, 22 अप्रैल (हि.स.)। एक महिला ने अपने पति पर प्रताड़ना का आरोप लगाते हुए पुलिस में शिकायत दी है। महिला की शिकायत पर एफआईआर दर्ज कर पुलिस ने जांच शुरू कर दी है। मामला शिमला के सदर थाना क्षेत्र का है।  महिला ने आरोप लगाया है कि उसके पति ने शादी के बाद से ही उसे प्रताड़ित करना शुरू कर दिया था और यह सिलसिला अभी तक जारी है। महिला ने शिकायत में कहा है कि उसका पति विकास पिछले 25 वर्षों से उसे शारीरिक व मानसिक तौर पर प्रताड़ित कर रहे हैं। जिससे वह असुरक्षित महसूस कर रही है और पति के साथ नहीं रहना चाहती है। डीएसपी हैडक्वार्टर कमल वर्मा ने बताया कि आरोपित के खिलाफ भादंसं की धारा 498ए व 323 में प्राथमिकी दर्ज की गई है। जांच और साक्ष्य के आधार पर कार्रवाई अमल में लाई जा रही है। हिन्दुस्थान समाचार/उज्जवल/सुनील",crime
बाजार गई युवती रहस्यमयी हालात में लापता,"शिमला, 22 अप्रैल (हि.स.)। राजधानी शिमला में एक युवती के रहस्यमयी परिस्थितियों में लापता हो गई। सदर थाना पुलिस ने युवती के पिता की शिकायत पर मामला दर्ज किया है। युवती के पिता ने पुलिस को बताया कि उसकी बेटी 19 अप्रैल को दोपहर दो बजे घर से बाजार के लिए निकली थी, लेकिन वह घर वापिस नहीं लौटी। उन्होंने आशंका जताई है कि किसी अज्ञात शख्स ने उसकी बेटी का अपहरण किया है। इस मामले के जांच अधिकारी प्रकाश चंद ने बताया कि भादंसं की धारा 363 के तहत मामला दर्ज कर लापता युवती की तलाश शुरू कर दी गई है। हिन्दुस्थान समाचार/उज्जवल/सुनील",crime
नोएडा पुलिस बोली...डीजे वाले बाबू गाना जरा धीरे-धीरे बजा नहीं तो डीजे थाने पहुंचा,"नई दिल्ली, टीम डिजीटल:नोएडा-ग्रेटर नोएडा में पुलिस ने वीरवार की रात बारात चढ़त के दौरान तेज आवाज में डीजे बजाने वाले संचालकों के खिलाफ अभियान चलाया। इस दौरान 17 डीजे संचालकों के खिलाफ कार्रवाई की गई और उनके वाहन डीजे समेत सीज कर दिए गए। पुलिस ने दो दिन पूर्व तेज आवाज में डीजे बजाने पर कार्रवाई की चेतावनी देते हुए संचालकों को नोटिस जारी किए थे। ग्रेटर नोएडा के एडीसीपी विशाल पांडे ने बताया कि न्यायालय द्वारा जारी ध्वनि प्रदूषण से संबंधी निर्देशों के अनुपालन और शासन की गाइडलाइन के संबंध में गुरुवार की रात जांच की गई। इससे पहले पुलिस द्वारा सभी धार्मिक संस्थानों, मैरिज होम मालिकों और डीजे संचालकों को नोटिस जारी किए थे। नोटिस तामील कराने के बावजूद तेज आवाज में डीजे बजाकर ध्वनि प्रदूषण फैला रहे और न्यायालय के निर्देशों का पालन न करने पर थाना दादरी पुलिस द्वारा 5 डीजे, थाना बीटा-2 पुलिस द्वारा 2 डीजे, थाना दनकौर पुलिस द्वारा 4 डीजे, थाना ईकोटेक-3 पुलिस द्वारा 1 डीजे, थाना जेवर पुलिस द्वारा 1 डीजे और थाना सेक्टर 39 पुलिस द्वारा 4 डीजे को मय वाहन सीज किया गया। पुलिस का यह अभियान निरंतर जारी रहेगा। डीजे छुडवाने थाने पहुंचा दुल्हा, दुल्हन करती रही इंतजार वीरवार को अलीगढ़ से एक बारात नोएडा सेक्टर-39 थाना क्षेत्र में आई थी। बारात चढ़त के दौरान डीजे तेज आवाज में बजने की शिकायत मिलने पर थाना सेक्टर-39 पुलिस मौके पर पहुंची और डीजे को सीज करते हुए उसे व बजा रहे युवक को थाने ले आई। इससे नाराज दुल्हा भी बारात चढ़त से दुल्हन के घर जाने के बजाए थाने पहुंच गया और डीजे छोडऩे की जिद पर अड़ गया। वहीं बारात न पहुंचने पर दुल्हन के घर वाले भी परेशान हो गए। थाने में दुल्हा पक्ष के लोगों ने हंगामा किया लेकिन पुलिस ने सुप्रीम कोर्ट के आदेश का हवाला देते हुए उन्हें समझा बुझा कर वापस भेज दिया। पता चला कि डीजे दुल्हा के भाई का ही है। दुल्हा व उसके परिवार ने थाना सेक्टर-39 पुलिस पर अभद्रता का आरोप लगाया है।",crime
फिर भ्रूण परीक्षण में पकड़ा गया चिकित्सक,"जोधपुर, 22 अप्रैल(हि.स.)। शहर में एक एमबीबीएस डॉक्टर को भ्रूण परीक्षण करते हुए फिर से पकड़ा गया है। शुक्रवार को पीसीपीएनडीटी टीम ने जाल बिछाकर लंबे समय से भ्रूण परीक्षण कर रहे डॉक्टर को दबोच लिया। डॉक्टर भ्रूण परीक्षण के चक्कर में अपनी सरकारी नौकरी तक गंवा चुका है। उसके खिलाफ हिस्ट्रीशीट खुली हुई है, लेकिन उसने भ्रूण परीक्षण करना बंद नहीं किया। आरोपी को पकडऩे वाले अधिकारी ने बताया कि आरोपी एक बार तो चलती ट्रेन में भ्रूण परीक्षण करते हुए पकड़ा गया था। हजारों रुपये लेता परीक्षण के लिए: पीसीपीएनडीटी की जोधपुर व जयपुर की टीम ने पाल रोड क्षेत्र में एक किराए के मकान में छापा मारकर आज डॉ. इम्तियाज को भ्रूण परीक्षण करते हुए पकड़ा। इस तरह के मामलों में पहले भी चार बार पकड़ा गया है। डॉक्टर के आज फिर पकड़े जाने के बावजूद चेहरे पर शिकन तक नजर नहीं आई। इम्तियाज अपंजीकृत पोर्टेबल सोनोग्राफी मशीन के जरिये 50 से 90 हजार रुपये में भ्रूण परीक्षण करता था। इसके लिए वह दलाल के जरिए सौदा तय करता था। हिन्दुस्थान समाचार/सतीश/ ईश्वर",crime
प्राइवेट पार्ट में छुपा कर लाया जा रहा था 48.80 लाख रुपये का सोना,"जयपुर, 22 अप्रैल (हि.स.)। सांगानेर एयरपोर्ट पर कस्टम विभाग ने कार्रवाई करते हुए एक यात्री से 48 लाख 80 हजार रुपये का का सोना पकड़ा है। यह सोना शारजाह से आया यात्री अपने प्राइवेट पार्ट (रेक्टम) में छुपाकर ला रहा था। बताया जा रहा है कि कस्टम विभाग टीम ने तीन सोने के कैप्सूल एयरपोर्ट पर ही चाय-पानी पिलाकर युवक से बरामद किए। कस्टम विभाग की टीम यात्री से पूछताछ कर रही है। पूछताछ करके जानकारी जुटाने की कोशिश की जा रही है कि आखिर सोना तस्करी कहां से की जा रही थी और कहां पर सप्लाई की जानी थी। यात्री कब से सोना तस्करी कर रहा है और कौन-कौन लोग सोना तस्करी में शामिल हैं। इन तमाम बिंदुओं पर कस्टम विभाग के अधिकारी यात्री से जांच पड़ताल कर रहे हैं। कस्टम सहायक कमिश्नर भारत भूषण अटल ने बताया कि शुक्रवार सुबह शारजाह से एयर अरेबिया की फ्लाइट जयपुर पहुंची, इस फ्लाइट के यात्री के हाव भाव से शक हुआ तो पूछताछ के लिए एयरपोर्ट पर ही रोक लिया गया। लगेज की दो बार एक्सरे मशीन में जांच की तो कुछ नहीं मिला। इसके बाद पूरी बॉडी की मेटल डिटेक्टर से जांच की तो भी कुछ नहीं मिला। इस दौरान लगातार पूछताछ में वह असहज महसूस करने लगा। दो घंटे बिठाए रखने के बाद जब दोबारा पूछताछ की तो यात्री काफी परेशान हो गया। इसके बाद यात्री ने रेक्टम के जरिए गोल्ड लाने की बात कबूली। जिस पर कस्टम टीम ने चाय-पानी पिलाया और फिर एयरपोर्ट पर ही मोशन के जरिए तीनो कैप्सूल बाहर निकलवाए। तीनों कैप्सूल बरामद करने के बाद जब उसमें मौजूद पेस्ट फॉर्म के गोल्ड को प्रोसेस किया तो उसमें से 791 ग्राम गोल्ड निकला। इसकी मार्केट वैल्यू 48 लाख 80 हजार रुपये निकाली गई। यात्री ने पूछताछ में सामने आया कि वह उत्तर प्रदेश में सिलाई का काम करता है और 15 दिन पहले ही दिल्ली से दुबई गया था। वहां परिचित के पास रुका और वहां काम की तलाश करने लगा। काम नहीं मिलने पर जब वह वापस लौटने लगा तो उसे दो लोगों ने सोना ले जाने का ऑफर दिया। उन्होंने इंडिया आने का एयर टिकट देने के साथ ही 10 हजार रुपए कैश देने की बात कही। युवक ने इस ऑफर को स्वीकार कर लिया। सोने की कीमत बीस लाख रुपये से अधिक होने पर यात्री को गिरफ्तार कर सोना जब्त कर लिया गया है। हिन्दुस्थान समाचार/ दिनेश/ ईश्वर",crime
"एसएसबी ने पैंगोलिन के साथ चार को पकड़ा, वन विभाग को सौंपा","सिलीगुड़ी, 22 अप्रैल (हि.स.)। एसएसबी की 41वीं बटालियन के जवानों ने पैंगोलिन के साथ पकड़े गए चार लोगों को शुक्रवार को बागडोगरा वन विभाग को सौंप दिया है। पकड़े गए चार लोगों के नाम फिरोज खान, झरिया हेम्ब्रम, इकरामुल हक और अमित बसुमाता है।  सूत्रों के अनुसार, गुरुवार को एसएसबी की 41वीं बटालियन के जवानों ने नक्सलबाड़ी में एशियन हाईवे-2 पर अभियान चलाकर एक कार की तलाशी ली। तलाशी के दौरान कार से एक पैंगोलिन बरामद हुआ। जिसके बाद कार में बैठे चारों लोगों को पकड़ लिया। जिसे आज वन विभाग को सौंपा गया है। वन विभाग के अनुसार असम के बारोबिसा संलग्न इलाके से पैंगोलिन को लाकर नेपाल में तस्करी करने का योजना था। हिन्दुस्थान समाचार /सचिन /गंगा",crime
"जेवर के खादर में अवैध हथियारों फैक्ट्री का खुलासा, पांच गिरफ्तार","नई दिल्ली, टीम डिजीटल/ ग्रेटर नोएडा के जेवर में एक अवैध हथियार बनाने वाली फैक्ट्री का भांडाफोड़ जेवर थाना पुलिस ने किया है। पुलिस ने तमंचा बना रहे पांच लोगों को गिरफ्तार कर भारी संख्या में तमंचा बनाने के उपकरण, अधबने तमंचा व बने हुए तमंचा बरामद किए है।  एडीसीपी ग्रेटर नोएडा जोन विशान पांडे ने बताया कि एक सूचना के आधार पर पुलिस ने जेवर थाना क्षेत्र अंतर्गत मढैया जेवर खादर में छापा मारा। पुलिस ने मौके पर जाकर देखा कि यहां पर अवैध हथियारों को बनाया जा रहा है। मौके पर 5 लोग थे। पुलिस ने सभी आरोपियों को धर दबोचा। आरोपियों की पहचान बिलाल निवासी जहांगीरपुर जेवर, आसिफ निवासी जहांगीरपुर जेवर, समीर निवासी जहांगीरपुर जेवर, शाहरूख जहांगीरपुर जेवर और जगवीर निवासी मढैया जेवर के रूप में हुई है। यह सब मिला पुलिस के अवैध फैक्ट्री में पुलिस ने इनके कब्जे से 2 पिस्टल 32 बोर, 1 तमंचा 32 बोर, 2 तमंचा 12 बोर, 3 तमंचा 315 बोर, 1 अधबना तमंचा 12 बोर, 4 अधबने तमंचा 315 बोर, 1 कारतूस 12 बोर, 3 कारतूस 315 बोर, 7 कारतूस 32 बोर, 9 नाल अधबनी लोहा और एक स्विफ्ट गाड़ी बरामद की है। इसके अलावा अवैध हथियार बनाने में इस्तेमाल होने वाले 2 ग्राण्डर के अलावा अन्य सामान मिला है।",crime
स्मैक के साथ तस्कर गिरफ्तार,"हरिद्वार, 22 अप्रैल (हि.स.)। पुलिस की लाख कोशिशों के बावजूद धर्मनगरी में नशे का कारोबार थमने का नाम नहीं ले रहा है। सिडकुल थाना पुलिस ने ऐसे ही एक तस्कर को गिरफ्तार कर बड़ी मात्रा में स्मैक बरामद की है। वारदात को अंजाम देने की नीयत से घूम रहे एक युवक को भी पुलिस ने गिरफ्तार किया, जिसके पास से चाकू बरामद हुआ है। औद्योगिक क्षेत्र सिडकुल में बाहरी राज्यों से आकर लोग अलग-अलग इकाइयों में नौकरी कर रहे हैं। ऐसे में यहां पर कुछ अपराधी किस्म के लोग भी बस गए हैं, जो आए दिन वारदातों को न केवल अंजाम देते हैं, बल्कि नशे के काले कारोबार से भी जुड़े हुए हैं। गुरुवार देर रात सिडकुल थाना पुलिस ने मुखबिर की सूचना पर रावली महदूद क्षेत्र में स्मैक सप्लाई करने जा रहे मिथुन चक्रवर्ती नामक तस्कर को पकड़ा। तलाशी लेने पर उसके पास से 15.40 ग्राम स्मैक बरामद हुई। पूछताछ में आरोपित ने बताया कि वह स्मैक को क्षेत्र में सप्लाई करने आया था। अब पुलिस उन लोगों का भी पता लगा रही है, जिन्हें स्मैक की डिलीवरी दी जानी थी। पुलिस आरोपी के खिलाफ मुकदमा दर्ज कर उसका चालान कर दिया है। चाकू के साथ युवक दबोचा इसी क्रम में शुक्रवार सुबह पुलिस ने क्षेत्र की चौहान मार्केट के पास से शारून को संदिग्ध परिस्थिति में घूमते हुए पकड़ा। जब उसकी तलाशी ली गई तो आरोपित की जेब से एक चाकू बरामद हुआ। पूछताछ में पता चला कि आरोपित किसी वारदात को अंजाम देने की नियत से क्षेत्र में घूम रहा था। पुलिस ने इस आरोपित का भी संबंधित धाराओं में चालान कर दिया है। हिन्दुस्थान समाचार/ रजनीकांत",crime
गूगल एप कर बैंक के टोल फ्री नंबर का एड देकर ठगी करने वाले दो गिरफ्तार,"नई दिल्ली, टीम डिजीटल/ अगर आप गूगल पर बैंकों के टोल फ्री नंबर सर्च कर उस नंबर पर कॉल करने की सोच रहे है तो जरा सावधान हो जाए। जामताड़ा के साइबर ठगों ने इस बार गूगल पर बैंकों के टोल फ्री नंबर के जरिए लोगों को ठगना शुरू कर दिया है। गूगल पर विभिन्न बैंकों के टोल फ्री नंबर के ऐड में अपना मोबाइल नंबर देकर लोगों को अपना शिकार बना रहे है। ऐसे ही साइबर ठगों ने सीआईएसएफ के रिटायर्ड दारोगा के खाते से साइबर ठगों ने पौने छह लाख रुपये निकाल लिए थे। उन्होंने इंटरनेट बैंकिंग में समस्या आने पर बैंक के टोल फ्री नंबर को गूगल पर सर्च किया और उसमें दिए गए नंबर पर कॉल की जो साइबर ठगों के मोबाइल पर गई और वह उनकी धोखाधड़ी का शिकार हो गए। साइबर थाना नोएडा ने मामला दर्ज कर जांच शुरू की और दो साइबर ठगों को गिरफ्तार कर लिया। जिस खाते में पैसा गया उसे भी फ्रीज करा दिया। अब साइबर थाना पुलिस का दावा है कि जल्द ही टीम जामताड़ा जाकर गिरोह के मास्टर माइंड मामा को गिरफ्तार करेगी। पकड़े गए आरोपियों में से एक के पास एक प्रेस का कार्ड भी बरामद हुआ है। जिसका इस्तेमाल कर वह पुलिस से मेरठ पुलिस के कुछ कर्मचारियों से दोस्ती गांठे हुए था। एसपी साइबर सेल डा.त्रिवेणी सिंह ने बताया कि गाजियाबाद के रहने वाले केंद्रीय औद्योगिक सुरक्षा बल से रिटायर्ड अधिकारी स्टीफन वी थॉमस ने साइबर क्राइम थाने में रिपोर्ट दर्ज कराई थी कि कुछ दिन पूर्व उनका नेट बैंकिंग काम नहीं कर रहा था। उन्होंने बैंक के टोल फ्री नंबर पर संपर्क किया तथा अपनी नेट बैंकिंग चालू करने के लिए कहा। कुछ देर बाद एक व्यक्ति का फोन आया। उसने अपने आपको बैंक का कर्मचारी बताया। उनके बैंक की पूरी डिटेल उसके पास थी। साइबर ठग ने अपनी बातों में फंसा कर उनसे ओटीपी नंबर हासिल कर लिया तथा उनके खाते से 5 लाख 97 हजार रुपया निकाल लिए। इसकी जांच साइबर थाना नोएडा प्रभारी ने शुरू की और बिजनौर निवासी लईक तथा मेरठ के परतापुर निवासी मोहम्मद रियाज नामक दो साइबर ठगों को गिरफ्तार किया है। इनके पास से पुलिस ने तीन मोबाइल फोन ,10 डेबिट कार्ड आदि बरामद किया है। ऐसे कर रहे थे ठगी का धंधा साइबर थाना प्रभारी रीता यादव ने बताया कि पूछताछ के दौरान पुलिस को पता चला है कि ये लोग विभिन्न कंपनियों के शिकायत करने वाले टोल फ्री नंबर पर अपना मोबाइल नंबर डाल देते थे और गूगल पर एड देते थे ताकि कोई भी सर्च करे तो उनका नंबर पहले डिस्पले हो। जब वहां पर शिकायत दर्ज कराने वाले लोगों का डाटा हासिल करते हैं तथा उनसे कंपनी का अधिकारी बन कर बात करते हैं। अपने जाल में फंसा कर लोगों के खाते से रकम निकाल लेते हैं। जांच के दौरान पुलिस को यह भी पता चला है कि आरोपी गरीब लोगों से लोन दिलाने के नाम पर संपर्क करते हैं। उनसे उनके जरूरी दस्तावेज लेकर धोखाधड़ी करके बैंकों में खाता खुलवाते हैं। लोगों से ठगी गई रकम उन्ही खातों में ये लोग ट्रांसफर करते हैं। यह रकम जामाताड़ा में बैठे मामा नाम के साइबर ठग के पास पहुंचती है। जिसके बदले में वह उन्हें पांच से पच्चीस प्रतिशत तक का कमीशन देता है। उनकी भी जल्द गिरफ्तारी की जाएगी। गिरफ्तार बदमाशों में है एक मोहम्मद रियाज जनपद बिजनौर से कई बार धोखाधड़ी के मामले में जेल जा चुका है। उन्होंने बताया कि इन लोगों ने अब तक करीब 200 लोगों से लाखों रुपए की ठगी करने की बात स्वीकार की है।",crime
स्मैक के साथ दो तस्कर गिरफ्तार,"हरिद्वार, 22 अप्रैल (हि.स.)। दो अलग-अलग घटनाओं में पुलिस ने चाकू और स्मैक के साथ दो तस्करों को जेल भेजा। पुलिस ने चौहान मार्केट रावली महदूद में पानी की टंकी के पास शारुन पुत्र इस्माईल निवासी मौहल्ला घोसियान ज्वालापुर को गिरफ्तार किया है। उसके पास से पुलिस को चाकू मिला। प्रभारी निरीक्षक प्रमोद कुमार उनियाल ने बताया कि आरोपित के खिलाफ आर्म्स एक्ट में मुकदमा दर्ज कर जेल भेज दिया। सिडकुल पुलिस ने एक युवक को स्मैक के साथ गिरफ्तार किया है। गुरुवार की रात पुलिस को सूचना मिली कि रावली महदूद में एक युवक स्मैक बेच रहा है। पुलिस ने छापेमारी कर उसे पकड़ लिया। तलाशी लेने पर उसके पास से स्मैक और नगदी बरामद हुई। पुलिस ने आरोपित रोशनपुरी रावली महदूद निवासी मिथुन चक्रवर्ती पुत्र रामपाल के कब्जे से 15.40 ग्राम अवैध स्मैक नगद आठ सौ रुपये बरामद किए है। आरोपित के खिलाफ एनडीपीएस एक्ट की धाराओं में मुकदमा दर्जकर मेडिकल जांच के बाद जेल भेज दिया गया। हिन्दुस्थान समाचार/ रजनीकांत",crime
राजगीर वन क्षेत्र में दो हजार लीटर अवैध शराब बरामद,"बिहारशरीफ,22 अप्रैल (हि.स.)। राजगीर के वन क्षेत्र में अवैध रूप से देशी शराब के निर्माण के संबंध में जानकारी प्राप्त होने पर जिलाधिकारी शशांक शुभंकर ने त्वरित संज्ञान लेकर पुलिस, उत्पाद एवं वन विभाग के पदाधिकारियों को फौरन कार्रवाई का निर्देश दिया है।  निर्देश के आलोक में अनुमंडल पुलिस पदाधिकारी राजगीर, उत्पाद अधीक्षक नालंदा तथा वन विभाग के पदाधिकारियों के नेतृत्व में राजगीर के महादेव कोला पहाड़ी के वन क्षेत्र में छापामारी की गई।छापामारी के क्रम में लगभग दो हजार लीटर अवैध जावा महुआ तथा लगभग 30 लीटर चुलाई शराब स्थल पर ही नष्ट किया गया। इस दौरान अवैध शराब के निर्माण में संलिप्त एक महिला को भी स्थल से गिरफ्तार किया गया तथा प्राथमिकी दर्ज की गई।इस छापामारी अभियान में थाना प्रभारी राजगीर, उत्पाद एवं वन विभाग के अधिकारी तथा पुलिस बल, उत्पाद बल,वन रक्षी आदि शामिल थे। हिन्दुस्थान समाचार/ प्रमोद",crime
"नौकरी के नाम पर पांच लाख ठगे, मामला दर्ज","देहरादून, 22 अप्रैल (हि.स.)। रोडवेज में नौकरी लगाने के नाम पर पांच लाख रूपये ठगने के मामले में एक खलाफ मुकदमा दर्ज कर पुलिस ने जांच शुरू कर दी है। नौकरी नाम पर प्राय: युवा अपना सबकुछ दांव पर लगाने को तैयार रहते हैं लेकिन ठगे जाने के बाद उन्हें गलती का एहसास होता है। वनखण्डी निवासी जसपाल सिंह बिष्ट ने ऋषिकेश कोतवाली में मुकदमा दर्ज कराते हुए बताया कि 2019 मे दीपक जैन पुत्र स्व० राजेश कुमार जैन हाल निवासी यूपी रोडवेज डिपो मुज्जफरनगर (यूपी) जो कि उसके साथी कर्मचारी के लडके के साथ देहरादून मे पढता था। दीपक जैन उत्तर प्रदेश रोडवेज मुज्जफरनगर डिपो मे कण्डेक्टर के पद कार्यरत है। उसने कहा है कि उसको पैसो कि जरूरत है उसकी जान पहचान लखनऊ मे है उनके विभाग मे नयी भर्ती कि लिस्ट निकलने वाली है। वह उसके लडके की नौकरी लगवा दूंगा। उसको पाँच लाख रूपये देने होगें। उसकी बातों में आकर उसने उसी समय एक चैक एक लाख अस्सी हजार रूपये का और बीस हजार रूपये नगद उसी समय दे दिये जिसके बाद चार बार में एक लाख बीस हजार रूपये गूगल पे से दीपक जैन कि माता मिथलेश जैन के खाते मे भेज दिया। फरवरी 2020 मे दीपक जैन ने कहा लिस्ट निकलने वाली है उसको लखनऊ जाना है कुछ नगद राशि चाहिये। उसने अपनी जान पहचान वालों से एक लाख अस्सी हजार रूपये लिये और दीपक जैन को दे दिये उसके बदले मे दीपक जैन ने पांच लाख रू का चैक उसको दिया कहा यदि कार्य नही हुआ तो आप पैसे वापस चैक से ले लेना। उसने करोना का हवाला देकर कहा कि कार्य मे देरी हो रही है मुझे शक होने पर चैक बैंक पर लगाया पर चैक बांउस हो गया। जिसके बाद उसको पता चला कि दीपक ने नौकरी लगाने के नाम पर उसके साथ धोखाधड़ी की है। पुलिस ने मुकदमा दर्ज कर जांच शुरू कर दी। हिन्दुस्थान समाचार/ साकेती",crime
अवैध मादक पदार्थ और शराब की तस्करी करने वाले 37 तस्कर गिरफ्तार,"जयपुर, 22 अप्रैल (हि.स.)। जयपुर कमिश्नरेट की स्पेशल टीम (सीएसटी) ने ऑपरेशन क्लीन स्वीप अभियान के तहत विद्याधर नगर, गलता गेट, ब्रह्मपुरी, रामगंज, झोटवाड़ा, हरमाड़ा, बगरू, करधनी, मुरलीपुरा, दौलतपुरा, मुहाना, शिप्रापथ, सांगानेर सदर, शिवदासपुरा, बस्सी, कानोता, प्रताप नगर, जवाहर नगर, रामनगरिया, ट्रांसपोर्ट नगर थाना इलाकों में ड्रग्स माफियाओं के खिलाफ कार्रवाई करते हुए अवैध मादक पदार्थ गांजा,स्मैक और शराब की तस्करी करने वाले 37 तस्करों को गिरफ्तार किया है। इनके कब्जे से 25 किलो 200 ग्राम अवैध मादक पदार्थ गांजा, 13 ग्राम स्मैक, ब्रिकी के 28 हजार रुपये, 150 भांग के पौधे, अंग्रेजी,देशी शराब की 60 पेट्टिया एवं परिवहन में प्रयुक्त दो चौपहिया सहित चार दुपाहिया वाहन जब्त किये गये। अतिरिक्त पुलिस उपायुक्त (अपराध) सुलेश चौधरी ने बताया कि जयपुर पुलिस की ओर से चलाए जा रहे ऑपरेशन क्लीन स्वीप अभियान के तहत सीएसटी ने प्रियंका सांसी निवासी बरौनी जिला टोंक हाल प्रतापनगर ,हसीना सांसी निवासी कच्ची बस्ती जवाहर नगर, रीना निवासी बापू कच्ची बस्ती विद्याधर नगर,अमीन निवासी गलतागेट,मोहम्मद अली निवासी गलतागेट ,रणजीत सांसी निवासी देवली जिला टोक हाल सांगानेर सदर,पार्वती देवी निवासी डिग्गी जिला टोक हाल सांगानेर ,रेखा सांसी निवासी विद्याधर नगर ,बसंत कुमार सांसी उर्फ ललडी निवासी गोविन्दगढ जिला जयपुर हाल निवारू रोड झोटवाडा ,शंकर लाल सांसी निवासी चंदवाजी जयपुर ग्रामीण हाल हरमाडा,सोमा देवी निवासी बस्सी ,जगदीश सांसी निवासी मुहाना,मांगीलाल निवासी पौरी जिला शिवपुरी मध्यप्रदेश हाल ,हंसराज मीणा निवासी बगरू ,सुमेर सिंह निवासी अछनेरा जिला आगरा उतरप्रदेश हाल प्रतापनगर ,हरिशंकर उर्फ अमित निवासी प्रतापनगर ,अमित सिंह निवासी बगरू,सजय उर्फ शेरू निवासी बगरू ,दानिश निवासी गलतागेट,तौसिफ निवासी गलतागेट ,जाकिर हुसैन निवासी मुरलीपुरा,अलीशेर निवासी शाहपुरा जिला जयपुर,लोकेन्द्र कुमार मीणा निवासी सामोद जिला जयपुर ग्रामीण,कपिल निवासी मुरलीपुरा ,भागचन्द निवासी डिग्गी जिला टोंक,दीपक मालावत निवासी जवाहर नगर ,बबलू वर्मा निवासी ट्रांसपोर्ट नगर, धारा सिंह सांगानेर ,नन्दकिशोर खण्डेलवाल निवासी सांगानेर ,हेमन्त सांसी निवासी भांकरोट सूरज देवी निवासी करधनी, मीना सांसी निवासी नाहरगढ रोड,नावेद खां निवासी गलतागेट,दयाराम मिश्रा निवासी कानोता ,धीरेन्द्र सिंह निवासी डीडवाना जिला नागौर हाल करधनी, प्रियंका निवासी प्रताप नगर और सुनील मालावत निवासी महेन्दवास जिला टोक को गिरफ्तार कर उनके पास से 25 किलो 200 ग्राम अवैध मादक पदार्थ गांजा , 13 ग्राम स्मैक, ब्रिकी के 28 हजार रूपये, 150 भांग के पौध,अग्रेजी,देशी शराब की 60 पेट्टिया एवं परिवहन में प्रयुक्त दो चौपहिया सहि चार दुपाहिया वाहन जब्त किये गये। फिलहाल पुलिस गिरफ्तार आरोपियों से मादक पदार्थ गांजा और अवैध शराब के सप्लायर एवं खरीददार के नेटवर्क के संबंध में पूछताछ की जा रही है। हिन्दुस्थान समाचार/ दिनेश/ ईश्र",crime
"बारह घंटे के भीतर ही युवक की हत्या का खुलासा, चार गिरफ्तार","लखनऊ, 22 अप्रैल (हि.स.)। गोसाईगंज थाना क्षेत्र में बीती रात एक युवक की पेड़ से बांधकर पीट-पीटकर हत्या कर दी गई। पुलिस ने 12 घंटे के भीतर ही हत्या का खुलासा करते हुए एक ही परिवार के चार लोगों को गिरफ्तार कर लिया। हत्या में प्रयुक्त डंडा भी बरामद कर लिया है। प्रभारी निरीक्षक शैलेन्द्र गिरी ने बताया कि ग्राम बेगरियामऊ निवासिनी सरिता रावत ने थाने में तहरीर दी। उन्होंने आरोप लगाया कि गांव के ही कुलदीप रावत ने अपने भाई मुरली रावत, बहन सलोनी और मां अनीता के साथ मिलकर उनके पति को पेड़ से बांधकर बहुत पीटा। इससे उनके पति की मौके पर ही मौत हो गई तो आरोपी फरार हो गये। पुलिस ने मामला दर्ज कर 12 घंटे के भीतर ही ग्राम मरखापुर चौराहे से आरोपितों को गिरफ्तार किया है। अभियुक्तों के पास से हत्या में प्रयुक्त डंडा भी बरामद कर लिया है। पुलिस ने गिरफ्तार अभियुक्तों के विरुद्ध मुकदमा दर्ज कर आगे की कार्रवाई की। हिन्दुस्थान समाचार/दीपक",crime
26 साल से फरार आरोपी पुलिस के हत्थे चढ़ा,"उधमपुर, 22 अप्रैल (हि.स.)। उधमपुर पुलिस ने एक फरार व्यक्ति को गिरफ्तार किया है, जो 1996 से गिरफ्तारी से बच रहा था। फरार आरोपी जिसकी पहचान मोहम्मद सलीम भट पुत्र अहद भट निवासी गुंड, बनिहाल के रूप में हुई है जुलाई 1996 से प्राथमिकी संख्या 123/1994 अंडर सेक्शन 4/25 आर्म्स एक्ट ऑफ पुलिस थाना उधमपुर से फरार चल रहा था। वहीं थाना ऊधमपुर की पुलिस पार्टी ने उसे गिरफ्तार करने सफलता हासिल की। आरोपी के खिलाफ सीजेएम उधमपुर की माननीय अदालत द्वारा धारा 512 सीआरपीसी के तहत गिरफ्तारी वारंट जारी किया गया था। गौरतलब है कि एसएसपी उधमपुर डॉ. विनोद कुमार ने 'फरारी की गिरफ्तारी' के तहत भगोड़ों का पता लगाने के लिए अतिरिक्त एसपी अनवर उल हक की अध्यक्षता में एक विशेष टीम का गठन किया है। वहीं टीम ने अब तक 15 भगोड़ों का पता लगाया है। हिन्दुस्थान समाचार/रमेश/बलवान",crime
अपहरण की गई नाबालिग लड़की गुरदासपुर पंजाब से बरामद,"उधमपुर/रियासी, 22 अप्रैल (हि.स.)। माहोर पुलिस ने अपहरण की गई नाबालिग लड़की को गुरदासपुर पंजाब से बरामद करने में सफलता हासिल की है। जानकारी अनुसार बांदी माहोर के एक व्यक्ति ने 31 मार्च 2022 को पुलिस स्टेशन माहोर में लिखित शिकायत दर्ज कराई कि उसकी पंद्रह वर्ष की नाबालिग बेटी बाजार गई और वापस नहीं आई। उसने अपने परिवार के सदस्यों के साथ अपने स्तर पर उसकी तलाश शुरू की लेकिन वे उसे कहीं नहीं मिली। फिर उसके पिता माहोर थाने पहुंचे। शिकायतकर्ता को शक था कि उसकी नाबालिग बेटी का किसी ने अपहरण कर लिया है। यह सूचना मिलने पर एफआईआर संख्या 23/2022 अंडर सैक्शन 363 आईपीसी के तहत तुरंत पुलिस स्टेशन माहोर में मामला दर्ज किया गया तथा कानूनी कार्रवाई शुरू की गई और कई पुलिस दलों द्वारा तलाशी शुरू की गई। कड़ी मशक्कत के बाद खानूवर, गुरदासपुर पंजाब में नाबालिग की मौजूदगी का पता चला। अमित गुप्ता वरिष्ठ पुलिस अधीक्षक रियासी ने एसडीपीओ माहोर की देखरेख में विशेष टीमों का गठन किया। सब इंस्पेक्टर रैंक के अधिकारी के नेतृत्व में टीम नाबालिग की बरामदगी के लिए पंजाब भेजी गई है। स्थानीय पुलिस की मदद से टीम ने बिना समय गंवाए उपस्थिति के संभावित स्थानों पर छापा मारा और गुरदासपुर पंजाब से लापता नाबालिग लड़की को बरामद किया। पुलिस इस वारदात में शामिल आरोपी की गिरफ्तारी के लिए काम कर रही है। हिन्दुस्थान समाचार/रमेश/बलवान -----------",crime
"किशोर का फंदे से लटकता शव बरामद, दो हिरासत में","सिलीगुड़ी, 22 अप्रैल (हि.स.)। बिजली के खंभे से एक किशोर का लटकता शव बरामद होने के मामले में एनजेपी थाने की पुलिस ने दो लोगों को हिरासत में लिया है। हिरासत में लिए गए लोगों का नाम सूरज छेत्री और राजू मंडल बताया गया है।  पुलिस सूत्रों से मिली जानकारी के अनुसार, शुक्रवार सुबह फूलबाड़ी दो नंबर अंचल के बकड़ाभिटा इलाके से संटू बर्मन उर्फ छोटू (17) का शव बिजली के खंभे से लटकता हुआ पाया गया था। संटू पेंटर का काम करता था। इधर घटना के बाद मृतक के परिवार की तरफ से एनजेपी थाने में हत्या का मामला दर्ज करवाया गया। शिकायत के आधार पर पुलिस ने सूरज छेत्री और राजू मंडल को हिरासत में लिया है। वहीं, आगे की कार्रवाई करते हुए शव को अपने कब्जे में लेकर पोस्टमार्टम के लिए उत्तर बंगाल मेडिकल कॉलेज व अस्पताल में भेज दिया। हिन्दुस्थान समाचार /सचिन /गंगा",crime
स्कार्पियो सवार अपराधियों ने व्यापारी का अपहरण कर दो लाख रुपये,"गया, 22 अप्रैल (हि.स.)। गया-पटना सड़क मार्ग पर जिला के चाकन्द थाना क्षेत्र के बीथो मोड़ के समीप गुरुवार की देर रात स्कार्पियो सवार अपराधियों ने एक मुर्गी दाना व्यापारी को बंधक बनाकर दो लाख रुपया लूट लिया।लूट के उपरांत अपराधियों ने व्यापारी को बेलागंज थानाक्षेत्र के पाली गांव के समीप छोड़ फरार हो गया। स्थानीय ग्रामीणों की सूचना पर पुलिस को पीड़ित व्यापारी से घटनाक्रम के बारे में जानकारी मिली। घटना के सम्बंध में पीड़ित व्यापारी पटना के दीघा निवासी पप्पू ने बताया कि वो अपने कारोबार को लेकर गुरुवार की शाम पटना से पिकअप वाहन से गया आ रहे थे। उसी दौरान पटना के ही मुर्गी दाना व्यापारी परवेज ने चाकन्द थाना क्षेत्र के रसलपुर स्थित एक लाइन हॉटल पर खाना खाने के लिये रुकवाया। इसके उपरांत दोनों व्यक्ति हॉटल से खाना खा अपने अपने वाहन से गया की ओर निकले। उसी दौरान बीथो मोड़ के समीप एक स्कार्पियो ओवर टेक कर उसके वाहन को रुकवाया। जिसपर चालक, उपचालक के अलावे वो बैठे थे। स्कार्पियो से तीन-चार की संख्या में उतरे अपराधियों ने गाड़ी से खींचकर उन्हें अपनी गाड़ी में बैठा लिया और स्कार्पियो को पटना की ओर मोड़ लिया। इस दौरान गाड़ी में दो-तीन लोग और बैठे थे। सभी ने मिलकर उनके साथ मारपीट करने लगे और पास में रहे दो लाख रुपया छीन लिया। इसके बाद बेलागंज के पाली गांव के समीप उन्हें उतार दिया। रात में अज्ञात व्यक्ति को देख पाली गांव के ग्रामीणों ने पुलिस को सूचना दी। उसके बाद पुलिस ने व्यापारी को अपने कब्जे में लेकर घटना की जानकारी प्राप्त की। चाकन्द थानाध्यक्ष मृत्युंजय ने घटना की पुष्टि करते हुए कहा कि दोनों वाहनों में रहे लोगो की मोबाइल सीडीआर निकाला जा रहा है। इसके बाद घटना का उदभेदन कर लिया जायेगा। हिन्दुस्थान समाचार/पंकज कुमार",crime
भिलाई के व्यवसायी को बैंग्लोर की कंपनी ने 64 लाख का लगाया चूना,"भिलाई नगर, 22 अप्रैल(हि. स.)। बायो डीग्रेडेबल बैग मशीन के लिए भिलाई-3 के व्यवसायी से 64 लाख लेने के बाद भी जब कम्पनी ने मशीन नहीं भेजी तो शिकायती जांच के बाद पुरानी भिलाई पुलिस ने एन्वीग्रीन बायोटेक इंडिया प्राइवेट लिमिटेड बेंगलुरु के डायरेक्टर अश्वथ हेगडे एवं अक्षत हेगडे के खिलाफ धारा 409 और 420 के तहत अपराध पंजीबद्ध किया है। उमदा रोड स्थित ग्रीन विजन इण्डस्ट्रीज के संचालक 42 वर्षीय पी वेणुगोपाल इस चार सौ बीसी के शिकार हुए हैं। पुरानी भिलाई थाना प्रभारी विनय सिंह बघेल ने बताया कि एन्वीग्रीन बायोटेक इंडिया प्राइवेट लिमिटेड डायरेक्टर अश्वथ हेगडे एवं अक्षथा हेगडे द्वारा 64 लाख की ठगी किए जाने के संबंध में शिकायत मिली थी। पी वेणुगोपाल एवं उनके साथियों ने मिलकर एक भागीदारी फर्म ग्रीन विजन इण्डस्ट्रीज की स्थापना की थी। एन्वीग्रीन बायोटेक इंडिया द्वारा बायो डीग्रेडेबल बैग निर्माण की मशीन उपलब्ध कराने एवं उस मशीन को स्थापित कर व्यापार करने का प्रस्ताव दिया गया। उक्त व्यापार को प्रारंभ करने के संबंध में एन्वीग्रीन बायोटेक के डायरेक्टरों द्वारा निर्माण हेतु मशीनरी का कुल मूल्य 80 लाख 24 हजार निर्धारित किया गया। एन्वीग्रीन बायोटेक के डायरेक्टर द्वारा जल्द से जल्द मशीन प्रदान करने का आश्वासन देकर 60 लाख रुपये लिया गया ,परंतु मशीन प्रदान नहीं की गई। एन्वीग्रीन बायोटेक डायरेक्टरों द्वारा पुनः 1 सितंबर 2021 को छल पूर्वक रकम हड़पने के लिए मशीन का एक पार्ट स्क्रू बैरल विदेश से मंगाने एवं डिलीवरी हेतु कस्टम ड्यूटी भुगतान के लिए और 4 लाख रुपये लिए गए। 64 लाख लेने के बाद भी सितम्बर एवं अक्टूबर में एन्वीग्रीन बायोटेक डायरेक्टरों द्वारा मशीनरी सप्लाई नहीं की गयी। एक अन्य भागीदार द्वारा दिनांक 25 अक्टूबर 2021 को व्यक्तिगत रूप से बेंगलुरु जाकर एन्वीग्रीन बायोटेक के डायरेक्टरों से संपर्क किया गया तो उसे विश्वास में लेने के लिए एक पूरक अनुबंध 26 अक्टूबर 2021 को निष्पादित किया गया। 1 दिसंबर 2021 तक मशीनरी उपलब्ध करा,स्थापित कर उसका ट्रायल नहीं किये जाने की स्थिति में रकम वापसी हेतु 64 लाख का प्रदान किया गया। जिसके बाउंस होने की सूचना देने पर उनके द्वारा मशीन देने या रकम वापस करने से इंकार कर दिया गया। हिन्दुस्थान समाचार / अभय जवादे",crime
संतुलन बिगड़ जाने से कार पलटी: हादसे में पिता-पुत्र की मौत,"चूरू, 22 अप्रैल (हि.स.)। चूरू जिले के भालेरी थाना इलाके में शुक्रवार सुबह संतुलन बिगड जाने के बाद एक कार पलटी खा गई इस हादसे में पिता-पुत्र की मौत हो गई और जबकि एक व्यक्ति गंभीर रूप से घायल हो गया। बताया जा रहा है कि शादी से वापस घर लौटते समय हादसा हो गया। सूचना पर पहुंची पुलिस ने एम्बुलेंस की मदद से तीनों को राजकीय डीबी अस्पताल लाया गया। जहां डॉक्टरों ने कार में सवार दो लोगों को मृत घोषित कर दिया. वहीं तीसरे का इलाज चल रहा है। एएसआई भंवरलाल ने बताया कि हादसे थाने इलाके में स्थित भालेरी मार्ग पर हुआ था। जहां भालेरी निवासी नरेंद्र सिंह के चचेरे भाई की सांखू फोर्ट गांव के पास बारात गई थी। जहां शादी में शामिल होकर कार से वापिस लौट रहे थे,तभी संतुलन बिगड़ने से गाड़ी पलटी खा गई। जिससे कार में सवार नरेन्द्र सिंह (40) उसके बेटे वंश (9) की मौत हो गई। वहीं कार में सवार कुंदनसिंह (40) निवासी झुंझुनूं घायल हो गया। सूचना पर पहुंची पुलिस ने मृतकों के शवों को अस्पताल की मोर्चरी में रखवाया है। जहां दोपहर में शवों का पोस्टमार्टम करवाकर परिजनों के हवाले कर दिया। हिन्दुस्थान समाचार/ दिनेश/ ईश्वर",crime
नगर विकास न्यास का कनिष्ठ अभियंता एवं दलाल एक लाख रुपये की रिश्वत लेते गिरफ्तार,"जयपुर, 22 अप्रैल (हि.स.)। भ्रष्टाचार निरोधक ब्यूरो की अलवर टीम ने कार्रवाई करते हुए निर्माण शाखा नगर विकास न्यास (यूआईटी) अलवर के कनिष्ठ अभियंता और उसके दलाल को परिवादी से एक लाख रुपये की रिश्वत लेते गिरफ्तार किया है।  भ्रष्टाचार निरोधक ब्यूरो महानिदेशक बीएल सोनी ने बताया कि एसीबी की अलवर टीम परिवादी द्वारा शिकायत दी गई थी कि उसके प्लॉट पर निर्माण कार्य करने देने और कब्जा करवाकर निर्माण कार्य को नहीं तोडने की एवज में कनिष्ठ अभियंता अमीचंद वर्मा अपने दलाल अशोक कुमार बैरवा के माध्यम से चार लाख रुपये की रिश्वत राशि मांग रहा है। एसीबी अलवर के अतिरिक्त पुलिस अधीक्षक विजय सिंह के नेतृत्व में शिकायत का सत्यापन कर ट्रेप की कार्रवाई करते हुए दलाल अशोक कुमार बैरवा निवासी रैणी जिला अलवर को परिवादी से एक लाख रुपये की रिश्वत राशि लेते गिरफ्तार किया गया है। वहीं कनिष्ठ अभियंता आरोपित अमीचंद वर्मा को भी इस मामले में गिरफ्तार किया गया है। हिन्दुस्थान समाचार/ दिनेश",crime
बिजली विभाग का कर्मचारी बताकर कनेक्शन काटने की धमकी देकर ठगे एक लाख 24 हजार,"जयपुर, 22 अप्रैल (हि.स.)। लाल कोठी थाना इलाके में साइबर ठगों ने खुद को बिजली विभाग का कर्मचारी बताकर बिजली का कनेक्शन काटने की धमकी देकर एक लाख 24 हजार रुपये ठगने का मामला सामने आया है। इस संबंध में पीड़ित की ओर से थाने में मामला दर्ज करवाया गया है। पुलिस ने मामला दर्ज कर जांच में जुटी है। जांच अधिकारी एसआई दशरथ सिंह ने बताया कि नवग्रह की बगीची निवासी युवराज शर्मा ने मामला दर्ज करवाया है कि गुरुवार शाम को एक व्यक्ति ने फोन कर खुद को बिजली विभाग का अधिकारी बताया और बिजली का बिल बकाया होने की जानकारी देते हुए बिजली कनेक्शन काटने की धमकी दी। इस पर जब पीड़ित ने किसी भी तरह का कोई बिल बकाया नहीं होने की बात कही तो फोन करने वाले व्यक्ति ने बिल बकाया होने और ऑनलाइन बिल जमा कराने के लिए कहा। ठग की बातों में आकर पीड़ित ऑनलाइन बिल जमा कराने के लिए राजी हो गया और जिसके बाद ठग ने उसे उसके मोबाइल पर एक एप्लीकेशन डाउनलोड करने के लिए कहा। पीड़ित के एप डाउनलोड करने के बाद ठग ने पीड़ित को उसके एटीएम कार्ड को स्कैन कर एप्लीकेशन में सेव करने के लिए कहा और फिर जैसे ही पीड़ित ने अपने एटीएम कार्ड को स्कैन कर एप्लीकेशन में सेव किया वैसे ही उसके खाते से एक के बाद एक कई ट्रांजैक्शन किए गए। ट्रांजैक्शन से कुछ ही मिनट में 1 लाख 24 हजार रुपये निकाल लिए गए। इसके बाद पीड़ित ने जब दुबारा उस नंबर पर कॉल किया तो वो नंबर बंद आया। जिस पर पीड़ित ने बैंक पहुंच अपना एटीएम कार्ड ब्लॉक करवाया और थाने पहुंच ठगी का मामला दर्ज करवाया। पुलिस ने मामला दर्ज कर मोबाइल नंबर और ट्रांजैक्शन डिटेल के आधार पर ठग की तलाश की जा रही है। हिन्दुस्थान समाचार/ दिनेश/संदीप",crime
शादी समारोह से घर लौट रहे पिता-पुत्र हुए हादसे के शिकार,"नई दिल्ली , 22 अप्रैल (हि.स.)। नंद नगरी इलाके में शादी समारोह से घर लौट रहे पिता-पुत्र सड़क हादसे मे घायल हो गए। दोनों को इलाज के लिए जीटीबी अस्पताल में ले जाया गया। जहां इलाज के दौरान पिता की मौत हो गई। अस्पताल से छुट्टी मिलने के बाद पुलिस ने बेटे के बयान पर लापरवाही से वाहन चलाने से हुई मौत का मामला दर्ज कर लिया। बेटे ने बताया कि आगे चल रही बाइक चालक के लापरवाही से हादसा हुआ है। पुलिस मामले की जांच कर रही है। पुलिस के मुताबिक, मृतक की शिनाख्त दिनेश के रूप में हुई है। जबकि उनके बेटे की पहचान राहुल के रूप में हुई है। राहुल अपने परिवार के अन्य सदस्यों के साथ माेदीनगर में रहता है। बृहस्पतिवार को वह अपने पिता दिनेश के साथ बाइक से जहांगीरपुरी गया था। वहां पर उसके एक रिश्तेदार की शादी थी। समारोह में शामिल होने के बाद रात में बाइक से दोनों पिता पुत्र अपने घर लौट रहे थे। राहुल ने पुलिस को बताया कि जब वह नत्थू कालोनी फ्लाईओवर से नीचे उतर रहा था, तब उसके आगे एक बाइक चल रही थी। उस बाइक चालक ने अचानक ब्रेक लगा दी। उस बाइक चालक को बचाने के लिए उसके पिता ने भी ब्रेक लगाई। जिससे उसकी बाइक अनियंत्रित होकर गिर गई। उसके पिता को गंभीर चोट लगी। घटना की जानकारी होने के बाद मौके पर पहुंची पुलिस ने पिता-पुत्र को जीटीबी अस्पताल पहुंचाया। जहां इलाज के दौरान दिनेश की मौत हो गई। पुलिस मामले की छानबीन कर रही है। हिन्दुस्थान समाचार/अश्वनी",crime
बलरामपुर : मुठभेड़ में 25 हजार का इनामी गिरफ्तार,"बलरामपुर, 22 अप्रैल (हि.स.)। उतरौला पुलिस ने शुक्रवार को कई थानों से वांछित चल रहे 25 हजार रुपये के इनामी बदमाश को मुठभेड़ में गिरफ्तार किया है। उसके पास से अवैध देशी तमंचा मय कारतूस बरामद हुआ है। मुठभेड़ में बदमाश के बाएं पैर में गोली लगी है, जिसे अस्पताल में इलाज के लिए भर्ती कराया गया है। अपर पुलिस अधीक्षक नम्रता श्रीवास्तव ने बताया कि जिले का टॉप टेन अपराधी उतरौला के चीतीग्राम निवासी सुनील कुमार को ग्राम चमरुपुर के पास देखे जाने की सूचना मिली। इस पर उतरौला प्रभारी निरीक्षक पुलिस टीम के साथ घेराबंदी में जुट गये। इसी बीच नहर पर बनी सायफन के निकट अपराधी ने छिपकर पुलिस टीम पर फायरिंग शुरु कर दी। बचाव में पुलिस ने भी गाेली चलाई, जिसमें अपराधी के बाये पैर में गोली लगी और उसे गिरफ्तार कर लिया गया। इलाज के लिए उसे स्वास्थ्य केंद्र उतरौला में भर्ती कराया गया है। एएसपी ने बताया कि बदमाश के विरुद्ध 12 से अधिक मुकदमे दर्ज हैं। वह थाने से वांछित चल रहा था। हिन्दुस्थान समाचार/प्रभाकर/दीपक",crime
फेसबुक पर हिन्दू युवा वाहिनी नेता को धमकी देने वाला गिरफ्तार,"मेरठ, 22 अप्रैल (हि.स.)। थाना जानी पुलिस द्वारा फेसबुक पर हिन्दू युवा वाहिनी के जिलाध्यक्ष को जान से मारने की धमकी देने वाले और आपत्तिजनक पोस्ट कर धार्मिक भावनाओं को ठेस पहुचाने के आरोपित को गिरफ्तार कर लिया है। पुलिस ने उसे कोर्ट में पेश किया, जहां से आरोपित को न्यायिक हिरासत में जेल भेज दिया गया। थाना जानी पर रसूलपुर धौलड़ी निवासी गौरव कुमार ने मुकदमा दर्ज कराया था कि शानू उर्फ साजिद पुत्र मुकीम ने फेसबुक पर हिन्दू युवा वाहिनी के जिलाध्यक्ष आयुष त्यागी काकड़ा को जान से मारने की धमकी और गालीगलौच करने की पेास्ट की थी। इसके साथ ही आपत्तिजनक पोस्ट की थी। पुलिस ने मुकदमा दर्ज करके आरोपित की तलाश शुरू कर दी थी। इंस्पेक्टर जानी संजय वर्मा ने बताया कि पुलिस टीम ने फेसबुक पर आपत्तिजनक टिप्पणी करने वाले शानू को दबिश देकर गिरफ्तार कर लिया है। आरोपित के खिलाफ कड़ी कार्रवाई की जा रही है। शुक्रवार को आरोपित को कोर्ट में पेश किया गया, जहां से उसे न्यायिक हिरासत में जेल भेज दिया गया। उसे गिरफ्तार करने वाली टीम में इंस्पेक्टर संजय वर्मा, अंकुर रंजन सरोहा शामिल रहे। हिन्दुस्थान समाचार/कुलदीप",crime
"पेपर दिलाने जा रहे भाई-बहन को बस ने कुचला, मौत","झांसी, 22 अप्रैल (हि. स.)। कानपुर- झांसी राजमार्ग पर तेज रफ्तार से आ रही रोडवेज बस ने बाइक सवार पेपर दिलाने जा रहे भाई और उसकी बहन को कुचल दिया। घटना स्थल पर ही बाइक सवार भाई-बहन की मौत हो गई। पुलिस ने शवों को पोस्टमार्टम के लिए भेजा। मोठ थाना क्षेत्र निवासी महेंद्र बुंदेलखंड विश्वविद्यालय में चल रही परीक्षा में अपनी बहन शिवानी के साथ शुक्रवार की सुबह बाइक से परीक्षा दिलाने के लिए झांसी आ रहा था। जब वह बड़ागांव से निकलकर राजमार्ग पर स्थित ग्राम दिगारा के पास पहुंचा, तभी उसके आगे चल रही बस ने अचानक ब्रेक लगा दिया गया। इससे महेंद्र को भी अपनी बाइक के ब्रेक लगाकर रुकना पड़ा। इसके चलते पीछे से आ रही रोडवेज बस ने बाइक में जोरदार टक्कर मार दी। टक्कर इतनी जोरदार थी कि दोनों भाई बहन बाइक समेत सड़क पर जा गिरे और बस दोनों को रौंदती हुई निकल गई। घटना में दोनों भाई-बहन की मौके पर मौत हो गई। सूचना पाकर मौके पर पहुंची पुलिस ने शवों को पोस्टमार्टम के लिए भेजा। हिन्दुस्थान समाचार/महेश",crime
"हथकड़ी में से हाथ निकालकर फरार हो गया बदमाश, देखती रह गई पुलिस","लखनऊ: उत्तर प्रदेश के बदायूं में एक आरोपी हथकड़ी से हाथ निकालकर पुलिस की गिरफ्त से भाग निकला. पुलिस ने आरोपी को पकड़ने की बहुत कोशिश की, मगर उसका अब तक कुछ पता नहीं चल सका है. होमगार्ड और सिपाही एक निजी बस से दो बदमाशों को मेडिकल टेस्ट के लिए बदायूं लेकर आए थे. बस से उतरते ही एक आरोपी ने हथकड़ी से अपना हाथ निकाला और फरार हो गया. आलापुर थाना क्षेत्र की म्याऊं चौकी प्रभारी धनंजय पांडे ने बुधवार रात तलाशी के दौरान दो संदिग्धों को गिरफ्तार किया था. तलाशी के दौरान उनके पास से पुलिस को चाकू बरामद हुए थे. पुलिस ने दोनों के खिलाफ केस दर्ज किया. आरोपी सर्वेश और दीपक शर्मा को गुरुवार दोपहर लगभग तीन बजे मेडिकल टेस्ट के लिए बदायूं लाया जा रहा था. दोनों आरोपी के हाथों में हथकड़ी थी. उन्हें सिपाही देवेंद्र और होमगार्ड रामपाल प्राइवेट बस में बैठाकर अलापुर थाने से पुलिस लाइन चौराहे तक लाए. यहां से दोनों पैदल ही बदायूं क्लब के सामने से होते हुए मेडिकल टेस्ट के लिए जिला अस्पताल जा रहे थे. लेकिन कुछ देर बाद अचानक सर्वेश हाथकड़ी से अपना हाथ निकालकर भागने लगा. सिपाही देवेंद्र भी उसके पीछे दौड़ा, मगर आरोपी को नहीं पकड़ पाया. SP नगर प्रवीन सिंह चौहान ने बताया कि आरोपी की खोजबीन शुरू कर दी गई है. इस संबंध में दोनों कर्मचारियों की लापरवाही के कारण कॉन्स्टेबल देवेंद्र कुमार पाल को फ़ौरन निलंबित कर दिया गया है. होमगार्ड रामपाल के खिलाफ कार्रवाई करने के लिए जिला कमांडेंट होमगार्ड बदायूं को रिपोर्ट भेज दी गई है. जल्द ही फरार आरोपी को गिरफ्तार कर लिया जाएगा. बच्चों के सामने ही माँ की चाक़ू मारकर हत्या, पड़ोस में ही रहता था कातिल 12 वर्षीय बच्चे ने 17 साल की लड़की को कर दिया गर्भवती, 9 महीने बाद खुला राज़ पत्नी के क़त्ल की गवाही देने आया था पति, कोर्ट के अंदर ही गोली मारकर हत्या",crime
"हर्ष फायरिंग में युवक की मौत, पिस्तौल लोड करते समय अचानक चल गई गोली","लखनऊ: उत्तर प्रदेश के लखीमपुर खीरी जिले से हर्ष फायरिंग का मामला प्रकाश में आया है. जहां पर तिलक कार्यक्रम के दौरान डीजे पर डांस करते हुए हर्ष फायरिंग की गई. इस दौरान संजय रस्तोगी के पेट में गोली लग गई और अस्पताल ले जाते वक़्त उसकी मौत हो गई. बताया जा रहा है कि लखीमपुर शहर से लगे बंजरिया गांव के निवासी दिलीप तिवारी का तिलक समारोह हो रहा था.  इसी दौरान दिलीप तिवारी के कई दोस्त डीजे पर डांस कर रहे थे. इसी बीच डीजे की धुन पर डांस कर रहे एक युवक ने हर्ष फायरिंग शुरू कर दी. जिससे पास में डांस कर रहे सनी रस्तोगी के पेट में गोली लग गई और वह वहीं पर गिर पड़ा. मौके पर मौजूद लोगों ने गोली लगने से जख्मी हुए सनी रस्तोगी को उठाकर फ़ौरन अस्पताल पहुंचाया. जहां उपचार के लिए उसे लखनऊ रेफर कर दिया, किन्तु रास्ते में ही उसने दम तोड़ दिया. घटना की सूचना मिलते ही पुलिस मौके पर पहुंची और मैरिज हॉल में मौजूद सभी लोगों की चेकिंग की. CO सिटी संदीप कुमार ने बताया चंदेल गेस्ट हाउस में तिलक का कार्यक्रम चल रहा था. गोली चलने वाला युवक यहीं का रहने वाला है. पूछताछ में लोगों ने बताया कि उसके पास तमंचा था और लोड करते वक़्त गोली चल गई. बच्चों के सामने ही माँ की चाक़ू मारकर हत्या, पड़ोस में ही रहता था कातिल 12 वर्षीय बच्चे ने 17 साल की लड़की को कर दिया गर्भवती, 9 महीने बाद खुला राज़ पत्नी को प्रेमी के साथ आपत्तिजनक स्थिति में देख बौखलाया पति, हुई मौत",crime
"दो करोड़ रुपए मूल्य का ड्रग्स बरामद, दो तस्कर गिरफ्तार","गुवाहाटी, 22 अप्रैल (हि.स.)। गुवाहाटी के वशिष्ठ थानांतर्गत जोराबाट पुलिस चौकी की पुलिस टीम ने गुप्त सूचना के आधार पर अभियान चलाकर भारी मात्रा में प्रतिबंधित ड्रग्स समेत दो तस्करों को गिरफ्तार किया है। शुक्रवार को जोराबाट पुलिस चौकी प्रभारी कपिल पाठक के नेतृत्व में चलाए गए अभियान के दौरान 201 ग्राम ड्रग्स समेत दो तस्करों को गिरफ्तार किया गया है। जब्त किए गए ड्रग्स को बड़े ही शातिराना तरीके से 15 साबुनदानी के अंदर छिपाकर लाया गया था। ड्रग्स की तस्करी मामले में अभय और इमरान नामक दो ड्रग्स तस्करों को गिरफ्तार किया गया है। गिरफ्तार तस्करों के पास से जब्त की गई ड्रग्स की कीमत लगभग दो करोड़ रुपए आंकी गई है। वहीं पुलिस ने तस्करों के पास से दो-दो मोबाइल फोन भी जब्त किया है। पुलिस इस संबंध में एनडीपीएस एक्ट के तहत एक प्राथमिकी दर्ज कर तस्करों से सघन पूछताछ कर रही है। हिन्दुस्थान समाचार/असरार/ अरविंद",crime
घर में किसी के न होने का फायदा उठाते हुए चोर नगद धन और आभूषण लेकर फरार,"नगांव (असम), 22 अप्रैल (हि.स.)। नगांव जिलांतर्गत कामपुर के दक्षिण सांसकी स्थित एक घर में चोरी किए जाने का मामला सामने आया है। पुलिस ने शुक्रवार को बताया कि बीती रात कामपुर के दक्षिण सांसकी इलाके में बिहू के कार्यक्रम का फायदा उठाते हुए एक व्यक्ति के घर में चोर रसोई घर के जरिए घर में प्रवेश कर नगद 40 हजार रुपये, सोने-चांदी के गहने आदि चुराकर फरार हो गये।  घटना की जानकारी उस समय प्रकाश में आई जब घरवाले बिहू समारोह से वापस लौटे। घटना की जानकारी स्थानीय पुलिस को दी गई है। पुलिस इस संबंध में एक प्राथमिकी दर्ज कर मामले की जांच कर रही है। हिन्दुस्थान समाचार /असरार/ अरविंद",crime
लूट की वारदात करने आए बदमाश को हथियार के साथ पकड़ा,"नई दिल्ली। टीम डिजिटल। रोहिणी की नॉरकोटिक्स सेल ने एक कुख्या बदमाश को गिरफ्तार किया है। आरोपी के कब्जे से पिस्टल,कारतूस और चोरी की स्कूटी जब्त की है। आरोपी की पहचान गढ़ मुक्तेश्वर हापुड़ के रहने वाले जीशान के रूप में हुई है। पुलिस आरोपी से उसके नेटवर्क के बारे में जानकारी लेने की कोशिश कर रही है। पुलिस अधिकारियों ने बताया कि नॉरकोटिक्स सेल पिछले काफी समय से बदमाशों के बारे में पता करने की कोशिश कर रही है। जिनको पकडऩे के लिये कई संदिगध ठिकानों पर छापेमारी भी कर रही है। बीते बुधवार की सुबह 11 बजकर 40 मिनट पर पुलिस को पकड़े गए आरोपी के बारे में इलाके में आने की सूचना मिली थी। जिसके बाद एसीपी अतुल कुमार वर्मा की देखरेख में इंस्पेक्टर अजय दलाल के निर्देशन में हेड कांस्टेबल विजय और कांस्टेबल हरजीत व सचिन को आरोपी को पकडऩे का जिम्मा सौंपा गया। पुलिस टीम ने गेट नंबर 4 जापानी पार्क, प्रशांत विहार के पास घेराबंदी की। जिसको मौके पर ही दबोच लिया। आरोपी से पूछताछ उसने स्कृूटी दक्षिण रोहिणी से चोरी की थी। वह पकड़े जाने से पहले किसी लूट की वारदात को अंजाम देने आया था। वह पिस्टल कहां से कब लाया था। पुलिस आरोपी से पूछताछ कर रही है। पुलिस हथियार सप्लाई करने वाले को भी पकडऩे की कोशिश कर रही है। आरोपी जीशान आर्थिक तंगी के कारण वह अपने परिवार की जरूरतों को पूरा नहीं कर पा रहा था। इसके अलावा, वह नशीली दवाओं / शराब की लत को पूरा करने के लिये वारदात करने लगा था।",crime
"छात्रा के कब्जे से नहीं निकल पाया बदमाश,एक हुआ फरार",नई दिल्ली। टीम डिजिटल। भारत नगर इलाके में स्कूटी सवार बदमाशों को एक छात्रा से उसका फोन लूटना भारी पड़ गया। छात्रा ने सहेली की सहायता से चलती स्कूटी को रोक लिया। जिससे दो बदमाश स्कूटी समेत सडक़ पर गिर गए। एक बदमाश छात्राओं के पंजे से निकल नहीं पाया। जबकि उसका साथी पकड़े जाने के डर से फरार हो गया। पकड़े गए आरोपी की पहचान सौरभ के रूप में हुई है। पुलिस मामला दर्ज कर जांच कर रही है। जानकारी के मुताबिक बीते वीरवार शाम करीब तीन बजे भारत नगर पुलिस को एक छात्रा से लूटपाट और आरोपी को मौके पर ही पकडऩे की पीसीआर कॉल हुई थी। पुलिस तुरंत लक्ष्मी बाई कॉलेज के बाहर पहुंची। जहां पर काफी ज्यादा भीड़ लगी हुई थी। छात्राओं व लोगों ने एक सौरभ नामक बदमाश को पकड़ रखा था। जिसको हिरासत में ले लिया। शिकायतकर्ता छात्रा ने बताया कि वह अपनी सहेली के साथ कॉलेज के गेट के पास पहुंची। आरोपी सौरभ अपने फरार साथी के साथ स्कूटी से अशोक विहार की तरफ से उसके पास आया। और मोबाइल फोन लूट लिया। उसने सौरभ का हाथ पकड़ लिया। जिससे स्कूटी से चालक का संतुलन का बिगड़ गया। स्कूटी समेत दोनों बदमाश सडक़ पर गिर गए। इसके बावजूद उसने सौरभ को हाथ सहेली की सहायता से नहीं छोड़ा। उसी वक्त अन्य लोग भी मौके पर पहुंच गए। जबकि सौरभ का साथी पकड़े जाने के डर से फरार हो गया। पुलिस ने आरोपी के कब्जे से लूटा हुआ मोबाइल फोन और वारदात में इस्तेमाल स्कूटी को जब्त कर लिया है।,crime
"रोहिणी कोर्ट में कांस्टेबल ने राइफल्स से चलाई गोली,वकील समेत दो घायल","नई दिल्ली। टीम डिजिटल। रोहिणी कोर्ट में एक बार फिर उस समय दहशत का माहौल मच गया जब गेट संख्या-8 पर वकील से हुए एक विवाद के बाद नागालैंड पुलिस में तैनात एक कांस्टेबल ने अपनी सर्विस राइफल्स से जमीन में गोली चला दी। गोली के छर्रे के टूकड़े वकील समेत दो लोगों को लगे। जिससे दोनों मामूली रूप से घायल हो गए। पुलिस ने कांस्टेबल को मौके पर ही हिरासत में लेकर उसकी सर्विस राइफल्स और कारतूस का खोल जब्त कर लिया। वारदात के बाद बार एसोसिएशन के वकील प्रशांत विहार थाने पहुंचे,जहां पर उनकी मामले में आला अधिकारियों से बातचीत हुई। लेकिन एक बार फिर से कोर्ट के गेट पर चैकिंग को लेकर पूरा विवाद खड़ा हुआ है। फिलहाल पुलिस पूरे वारदात की सच्चाई जानने के लिये मौके पर लगे कुछ सीसीटीवी कैमरों की फुटेज खंगाल रही है। वारदात के बाद से ही वकीलों में रोष है। लेकिन एक बार फिर से वकील और पुलिस आमने सामने खड़ी है।  जिला पुलिस उपायुक्त प्रणव तयाल ने बताया कि शुक्रवार सुबह नौ बजकर 40 मिनट पर रोहिणी कोर्ट गेट नंबर-8 के अंदर गोली चलने की पीसीआर कॉल पुलिस को मिली थी। पुलिस तुरंत मौके पर पहुंची। मौके पर पता चला कि गेट संख्या-8 के पास संजीव चौधरी और रिशि चोपड़ा नाम के वकीलों का रोहित नामक व्यक्ति नामक एक अन्य व्यक्ति के साथ किसी बात को लेकर झगड़ा चल रहा था, बातचीत हाथापाई तक पहुंची। लोग गेट संख्या-8 के अंदर कोर्ट परिसर में एंट्री कर गए। इसी दौरान मौके पर मौजूद नगालैंड पुलिस के जवान (एनएपी) के एक सिपाही ने झगड़ा कर रहे वकीलों और अन्य व्यक्तियों को समझाकर वहां पर भीड़ नहीं करने के बारे में कहा,लेकिन दोनों तरफ से किसी ने उसकी एक नहीं सूनी। वहां पर अन्य पुलिस वालों ने भी झगड़ा खत्म करवाने के लिये उनको बोला था। जिसके बाद वकीलों का कांस्टेबल के साथ झगड़ा शुरू हो गया और बात हाथापाई तक पहुंच गई, जिसके बाद कांस्टेबल ने जमीन पर अपनी सर्विस राइफल्स से गोली चला दी। गोली के छर्रे वकील समेत दो लोगों को लग गए जिससे वो दोनों घायल हो गए। दोनों को उपचार के लिए नजदीकी अस्पताल भर्ती कराया गया। डॉक्टरों ने प्राथमिक उपचार के बाद दोनों को छुट्टी दे दी। पुलिस अधिकारियों ने कांस्टेबल की सर्विस राइफल्स और कारतूस का खोल जब्त कर लिया है। वहीं इस घटना के बाद से ही वकील में रोष बना हुआ है, उनका कहना है कि जिस सिक्योरिटी को हमारी सुरक्षा के लिए लगाया गया है अगर वहीं हमारे खतरे का कारण बने हैं तो उन्हें ऐसी सिक्योरिटी नहीं चाहिए। वकीलों ने इस मामले में जल्द से जल्द कार्रवाई की मांग करते हुए चेतावनी दी है कि अगर जल्द कार्रवाई नहीं हुई तो वो धरना और हड़ताल करेंगे। वहीं पुलिस की जांच लगातार जारी है। वारदात के बाद जिला के आला अधिकारियों और बार एसोसिएशन के वकीलों में मामले को लेकर काफी देर तक मीटिंग भी चली।",crime
"बच्चों के सामने ही माँ की चाक़ू मारकर हत्या, पड़ोस में ही रहता था कातिल","नई दिल्ली: दे श की राजधानी दिल्ली से हत्या का एक सनसनीखेज मामला सामने आया है। दक्षिण-पश्चिमी दिल्ली के सागरपुर इलाके में गुरुवार को एक महिला को उसके बच्चों के सामने चाकू मारकर मौत के घाट उतार दिया गया। हत्या करने के बाद आरोपी मौके से फरार हो गया। बताया जा रहा है कि महिला और आरोपी एक दूसरे को पहले से जानते थे। पुलिस अधिकारी ने बताया है कि हमें सागरपुर थाने में दोपहर लगभग दो बजे PCR कॉल मिली कि एक महिला को चाकू मारा गया है। हम फ़ौरन मौके पर पहुंचे। पीड़िता को अस्पताल ले जाया गया, जहां चिकित्सकों ने उसे मृत घोषित कर दिया। पुलिस ने आगे बताया कि घटना के दिन की CCTV फुटेज से पता चला है कि आरोपी उस महिला का पीछा कर रहा था, जब वह अपने बच्चों के साथ घर जा रही थी। दोपहर लगभग 2.10 बजे आरोपी ने उसे चाकू मार दिया और मौके से भाग निकला। इस बीच, पुलिस की प्रारंभिक जांच करने पर पता चला कि मृतका और आरोपी पहले पड़ोसी थे। हालांकि, हत्या के कारणों का अभी पता नहीं चल सका है। पुलिस ने इस संबंध में हत्या का केस दर्ज कर लिया है। पुलिस आरोपी की शिनाख्त कर उनका पता लगाने की कोशिश कर रही है। मामले में आगे की जांच जारी है। पत्नी के क़त्ल की गवाही देने आया था पति, कोर्ट के अंदर ही गोली मारकर हत्या पत्नी को प्रेमी के साथ आपत्तिजनक स्थिति में देख बौखलाया पति, हुई मौत पैसे नहीं दिए तो कलियुगी बेटे ने बीच सड़क पर कर डाला पिता का क़त्ल, ग्रामीणों ने पीटकर पुलिस को सौंपा",crime
"12 वर्षीय बच्चे ने 17 साल की लड़की को कर दिया गर्भवती, 9 महीने बाद खुला राज़","चेन्नई: तमिलनाडु के तंजावुर से एक बेहद हैरान करने वाला मामला प्रकाश में आया है। यहाँ एक 12 वर्षीय लड़के के खिलाफ 17 वर्षीय लड़की को कथित रूप से गर्भवती करने के आरोप में Pocso एक्ट के तहत केस दर्ज किया गया है। दरअसल, बच्ची के पेट में दर्द होने पर उसके माता-पिता ने उसे राजा मीरासुदर सरकारी अस्पताल में एडमिट कराया, तब उसके गर्भवती होने का पता चला। तमिलनाडु पुलिस द्वारा दी गई जानकारी के मुताबिक, अस्पताल में भर्ती कराने पर पता चला कि बच्ची नौ महीने की गर्भवती है। उसी दिन लड़की ने एक बच्ची को जन्म दिया। जिसके बाद अस्पताल ने तंजावुर महिला पुलिस स्टेशन को सूचना दी और बताया कि लड़की की स्थिति के लिए एक 12 वर्षीय लड़का जिम्मेदार है। इसके बाद पुलिस ने लड़के के खिलाफ Pocso कानून की दो धाराओं के तहत केस दर्ज कर लिया। लड़के को हिरासत में लेकर बाल सुधार गृह भी भेज दिया गया है। इस बीच, पुलिस इस बात की भी जांच कर रही है कि क्या लड़की को गर्भवती करने के लिए कोई और भी जिम्मेदार था और यह भी कि परिवार और लड़की, गर्भावस्था के बारे में जाने बिना वापस कैसे चले गए? फिलहाल पुलिस जांच में जुटी हुई है। पत्नी को प्रेमी के साथ आपत्तिजनक स्थिति में देख बौखलाया पति, हुई मौत पैसे नहीं दिए तो कलियुगी बेटे ने बीच सड़क पर कर डाला पिता का क़त्ल, ग्रामीणों ने पीटकर पुलिस को सौंपा",crime
मैरिज हॉल की लिफ्ट में महिला समेत चार फंसे,"नई दिल्ली। टीम डिजिटल। मॉडल टाउन स्थित एक मैरिज हॉल की लिफ्ट में बीती रात दो महिलाओं समेत चार लोग फंस गये। सूचना मिलने पर मौके पर पहुंचे दमकल कर्मियों ने कड़ी मशक्कत के बाद चारों लोगों को बाहर सुरक्षित निकाला। फिलहाल पुलिस मामले की जांच कर रही है। दमकल विभाग के निदेशक अतुल गर्ग ने बताया कि देर रात मैरिज हॉल में आग लगने की सूचना मिली थी। इस बीच मैरिज हॉल की लिफ्ट में दो महिलाएं और दो पुरुष फंस गए। इधर सूचना मिलते ही दमकल की चार गाडिय़ों को मौके पर भेजा गया। दमकल की टीम मौके पर पहुंची। जिन्होंने लिफ्ट के ऊपरी हिस्से को काटा और फिर चारों को बाहर निकाला। रेस्क्यू में बचाये गये लोगों की पहचान केशव पुरम निवासी रोशन लाल (80), सतीश कुमार (70) राजकुमारी (67) और श्रुति (36) के रूप में हुई है। यह तीनों रोहिणी सेक्टर- 11 के रहने वाले है। दमकल निदेशक के अनुसार मामला दिल्ली में जीटी करनाल रोड के पास शक्ति नगर के ग्रीन लाउंज फैशन मैरिज हॉल का है। वही अगर दमकल की टीम लिफ्ट का ऊपरी हिस्सा काटकर इन चारों को बाहर नहीं निकलती तो इनकी जान जा सकती थी।",crime
"मध्य प्रदेश: देवास के जिला अस्पताल से नवजात बच्ची चोरी, परिजनों ने किया हंगामा, तलाश में जुटी पुलिस की 27 टीमें","Highlights बच्ची चोरी होने के बाद कलेक्टोरेट ऑफिस में परिजनों ने किया हंगामा जांच में जुटी पुलिस, बच्ची को ढूंढने के लिए बनाई गई हैं 27 टीमें देवास: मध्य प्रदेश के देवास जिला अस्पताल में गुरुवार रात को वार्ड से दो दिन की बच्ची चोरी हो गई। घटना के बाद स्वजनों ने हंगामा कर दिया। उन्होंने अस्पताल के बाहर और एबी रोड पर चक्काजाम कर दिया। गुस्साएं परिजनों ने सीएमएचओ कार्यालय के साथ कलेक्टोरेट कार्यालय में भी हंगामा किया। फिलहाल पुलिस ने अज्ञात आरोपी के खिलाफ मामला दर्ज कर लिया है। अपह्रत नवजात की शाजापुर निवासी मां टीना पति विशाल वर्मा ने बताया कि उसे डिलीवरी के लिए जिला अस्पताल में भर्ती किया था। 20 अप्रैल को महिला ने बेटी को जन्म दिया। गुरुवार करीब 3.30 बजे उसकी नींद खुली तो बच्ची बेड पर नही थी। इसके बाद उसके परिजनों ने अस्पताल में बच्ची को तलाश किया और पुलिस को सूचना दी। फिर बाद में आक्रोशित परिजनों ने आगरा मुंबई मार्ग पर चक्काजाम कर दिया और सीएमएचओ कार्यालय पर भी नारेबाजी कर ताला लगा दिया। बाद में आक्रोशित परिजन कलेक्टर कार्यालय पहुंचे। जहां उन्होंने नारेबाजी की। महिलाओं ने कलेक्टर से कहा कि हम मौके पर नहीं आए, इसलिए हमें यहां आना पड़ा। हमें हमारी बेटी चाहिए। वहीं घटना को लेकर पूर्व पार्षद रुपेश वर्मा ने केरोसीन डालकर खुद को जलाने का प्रयास भी किया, लेकिन पुलिस ने उसे पकड़ लिया। मामले कलेक्टर चंद्रमौली शुक्ला ने कहा कि दोषियों पर कार्रवाई होगी। उन्होंने बताया कि कुछ समय के लिए जिला अस्पताल की व्यवस्था एक प्रशानिक अधिकारी के हाथ में दी जाएगी। । उधर, इस मामले में अतिरिक्त पुलिस अधीक्षक मनजीत सिंह चावला ने बताया कि गुरुवार रात करीब 2 बजे तक बच्ची मां के पास थी। अचानक 3 बजे बाद गायब हो गई। पुलिस ने अज्ञात व्यक्ति के खिलाफ आईपीसी की धारा 363 क के तहत मामला दर्ज किया है। पुलिस सीसीटीवी सहित अन्य साक्ष्य खंगाल रही है। बच्ची की बरामदगी के लिए पुलिस ने अलग अलग टीम बनाई है। पुलिस टीमें सरगर्मी से तलाश में जुटी हुई हैं।",crime
"पत्नी के क़त्ल की गवाही देने आया था पति, कोर्ट के अंदर ही गोली मारकर हत्या","चंडीगढ़: ह रियाणा के सोनीपत जिला कोर्ट परिसर में गोलियां चलने से हड़कंप मच गया. जिला अदालत के चेंबर नंबर 207 के बाहर वेद प्रकाश नामक एक व्यक्ति की दो बाइक सवार हमलावरों ने गोली मारकर हत्या कर दी और मौके से भाग निकले. हत्या की सूचना मिलते ही सोनीपत पुलिस और क्राइम ब्रांच की टीमें मौके पर पहुंची और तफ्तीश शुरू की. पुलिस ने लाश को कब्जे में लेकर पोस्टमार्टम के लिए नागरिक अस्पताल पहुंचा दिया है. गांव मुकीमपुर के निवासी वेदप्रकाश ने गत वर्ष गांव की रहने वाली कनिका नाम की लड़की के साथ शादी की थी. जिसके बाद से वेद प्रकाश और कनिका के परिवार में झगड़ा चल रहा था. आरोप है कि लड़की के पिता विजय पाल ने अपने एक साथी के साथ मिलकर पहले तो बेटी कनिका की हत्या की और उसके बाद उसके शव को गंग नहर में फेंक दिया. पत्नी की हत्या के मामले में वेद प्रकाश मुख्य गवाह थे और जब वह अदालत में गवाही देने के लिए पहुंचे, तो चेंबर नंबर 207 के बाहर बाइक सवार दो हमलावरों ने उन्हें गोलियों से भून दिया और उनकी मौके पर ही मौत हो गई. वारदात को अंजाम देने के बाद आरोपी मौके से भाग निकले. बता दें कि सोनीपत कोर्ट में पहले भी कई बार गैंगवार हो चुका है. इस मामले पर सिटी थाना प्रभारी वजीर सिंह ने बताया है कि वेद प्रकाश नामक शख्स की गोली मारकर हत्या की गई है. वेद प्रकाश ने गांव की ही एक लड़की कनिका के साथ गत वर्ष शादी की थी और आरोप है कि कनिका को उसके पिता विजयपाल ने मरवा दिया था. इस मामले में वेद प्रकाश मुख्य गवाह था और वह आज (शुक्रवार) अदालत में गवाही देने के लिए आया था जिसके बाद बाइक सवार दो बदमाशों तीन गोलियां मारी और उसकी जान चली गई. पुलिस पूरे मामले में हत्या का केस दर्ज कर आरोपियों की गिरफ्तारी के लिए प्रयास तेज कर दिए हैं. पत्नी को प्रेमी के साथ आपत्तिजनक स्थिति में देख बौखलाया पति, हुई मौत पैसे नहीं दिए तो कलियुगी बेटे ने बीच सड़क पर कर डाला पिता का क़त्ल, ग्रामीणों ने पीटकर पुलिस को सौंपा 'स्वाति मैं तुमसे बहुत प्यार करता हूं, तुमसे अलग नहीं रह सकता...' लिखकर फंदे से झूला शख्स",crime
"रांची से कंटेनर में राजस्थान ले जा रहे 30 कुंतल डोडा पोस्त बरामद, एक गिरफ्तार","मीरजापुर, 22 अप्रैल (हि.स.)। उत्तर प्रदेश के मीरजापुर जिले के अहरौरा थाना क्षेत्र के हनुमान घाटी के पास से पुलिस ने गुरुवार रात एक कंटेनर से 30 कुंतल डोडा पोस्त फूल बरामद किया। इसकी कीमत लगभग डेढ़ करोड़ रुपये आंकी गयी है। पुलिस ने एक युवक को गिरफ्तार किया है। अपर पुलिस अधीक्षक महेश सिंह अत्री ने शुक्रवार को बताया कि अहरौरा थानाध्यक्ष संजय सिंह को एक सूचना मिली कि लाल रंग की एक कंटेनर से डोडा पोस्त फूल लादकर राजस्थान ले जाया जा रहा है। सोनभद्र की ओर से आ रही कंटेनर को बार्डर पर रोका गया तो चालक वाहन को रोककर भागने लगा। हालांकि पुलिस ने दौड़ाकर उसे पकड़ लिया। पूछताछ किया तो उसने बताया कि वह झारखंड के रांची से कंटेनर पर डोडा पोस्त लादकर राजस्थान ले जा रहा था। कंटेनर की तलाशी कराई गई तो बोरे में भरकर डोडा पोस्त फूल रखा गया था। डोडा पोस्त फूल का वजन कराया गया तो वह 30 कुंतल था। अपर पुलिस अधीक्षक ने बताया कि पकड़ा गया आरोपित बुद्धाराम पुत्र देवाराम बिश्नोई जलौली, मंडोर थाना डांगियावास जिला जोधपुर राजस्थान का निवासी है। इस गिरोह के अन्य लोगों के बारे में पता लगाया जा रहा है। पोस्त एक फूल वाला पौधा होता है। इसकी खेती मुख्य रूप से भारत, चीन, तुर्की आदि देशों में की जाती है। भारत में पोस्ते की फसल उत्तर प्रदेश, मध्य प्रदेश और राजस्थान में बोई जाती है। पोस्ते की खेती और व्यवसाय करने के लिए आबकारी विभाग से अनुमति लेना आवश्यक है। पोस्त के पौधे से अफीम निकलती है। सूखे पोस्त के छिलके को डोडा कहते हैं, जिसे पानी में भिगोकर बचा हुआ अफीम का अर्क घोलकर निकाल लिया जाता है। इसमें से मॉर्फिन और कोडीन निकाला जाता है, जिसका इस्तेमाल दवाओं में किया जाता है। हिन्दुस्थान समाचार/गिरजा शंकर",crime
ब्राउन शुगर के साथ युवक गिरफ्तार,"उत्तर दिनाजपुर, 22 अप्रैल (हि.स.)। ब्राउन शुगर के साथ एक युवक को करनदीघी पुलिस ने बीती रात तुंगीदीघी बस स्टैंड इलाके से गिरफ्तार किया है। गिरफ्तार युवक का नाम मृणाल मंडल है। वह करनदीघी थाने के अलतापुर-2 ग्राम पंचायत इलाके का निवासी है।  सूत्रों के मुताबिक पुलिस ने मिली सूचना के आधार पर तुंगीदीघी बस स्टैंड पर विशेष अभियान चलाकर युवक को गिरफ्तार किया। आरोपित युवक के पास से 15 ग्राम ब्राउन शुगर जब्त किया गया है। करनदीघी थाने की पुलिस आगे की कार्रवाई में जुट गई है। हिन्दुस्थान समाचार /सचिन /गंगा",crime
"राजस्थान: अलवर में 300 साल पुराने मंदिर पर चलाया बुलडोजर, BJP भड़की",नई दिल्ली/टीम डिजिटल। राजस्थान के अलवर जिले में सराय मोहल्ला स्थित 300 साल पुराने शिव मंदिर पर बुलडोजर चलाकर उसे ढहा दिया गया। सोशल मीडिया पर 300 साल पुराने शिव मंदिर को जमींदोज करने का वीडियो काफी वायरल हो रहा है।  इतना ही नहीं शिवालय पर जूते पहनकर चढ़ने और मूर्तियों पर कटर मशीन चलाने से हिंदूवादी संगठन और भाजपा भड़क गई है। भाजपा की नेशनल आईटी सेल के चीफ अमित मालवीय भी कांग्रेस पर हमलावर हैं। उन्होंने कहा कि हिंदुओं की आस्था को ठेस पहुंचाना ही कांग्रेस का सेक्युलरिज्म है।,crime
"ग्रीट‍िंग्‍स कार्ड में छुपा कर लाया 15 करोड़ की हेरोइन, कस्‍टम ने दबोचा","नई दिल्ली. गोल्‍ड और मादक पदार्थों की तस्‍करी करने वालों की धरपकड़ करने के ल‍िए एजेंसियां पूरी मुस्‍तैदी के साथ काम कर रही हैं. लेकिन इस गोरखधंधे में जुड़े लोग एजेंस‍ियों की आंख में धूल झोंकने का काम भी कर रहे हैं. लेक‍िन वो उनकी नजर से बच नहीं पा रहे हैं. ताजा मामला करोड़ों रुपए की कीमत की हाई क्‍वाल‍िटी हेरोइन (Heroin Smuggling) को जब्‍त करने का सामने आया है. तस्‍कर केन्‍या से ग्रीट‍िंग्‍स कार्ड के नीचे प्‍लास्‍ट‍िक पैकेट्स में यह हेरोइन छुपाकर लाया था. दिल्ली कस्टम की टीम ने कार्गो एक्सपोर्ट (Cargo Export) के जर‍िए हेरोइन तस्करी (Heroin Smuggling) करने वाले का भंडाफोड़ कि‍या है. कस्‍टम टीम ने केन्या से ग्रीटिंग्स के पांच पैकेट्स में भेजे गए करोड़ों रुपए मूल्य का हाई क्वालिटी हेरोइन को जब्त किया है. यह हेरोइन ग्रीटिंग्स कार्ड के नीचे प्लास्टिक पैकेट्स में रखे हुए थे, जिनका कुल वजन करीब 2.5 किलोग्राम आंका गया है. ं: दिल्ली में पकड़ी गई 90 करोड़ की कोकीन, IGI एयरपोर्ट पर कस्टम विभाग ने ट्रॉली बैग में बरामद की ड्रग्स की खेप कस्टम अधिकारी ने बताया कि यह दिल्ली कस्टम (Delhi Custom) को कार्गो के माध्यम से नशा तस्करी की सूचना मिली थी. सूचना के आधार पर टीम ने आए हुए पैकेट्स को स्कैन किया, जिसमें उन्हें केन्या से आए हुए पांच पैकेट्स मिले. कार्ड बोर्ड के इन पैकेट्स में शादी के ग्रीटिंग्स कार्ड भरे हुए थे. इनको खोल कर जांच करने पर पता चला क‍ि इनके अंदर सफेद पाउडर भरे प्लास्टिक पैकेट्स हैं. जांच करने में वह हाई क्वालिटी हेरोइन निकली. हेरोइन की कीमत करीब 15 करोड़ रुपए आंकी गई है.",crime
"अस्पताल में नौकरी दिलाने का झांसा देकर तीन लोगों महिला के साथ किया रेप, जानिए पूरा मामला","Highlights अस्पताल में नौकरी दिलवाले की एवज में एक महिला के साथ तीन लोगों ने रेप किया मुख्य आरोपी श्रीकांत ने पीड़िता को अस्पताल में नौकरी दिलवाने और शादी करने का वादा किया था विजयवाड़ा पुलिस ने महिला की शिकायत पर तीनों आरोपरियों को गिरफ्तार कर लिया है विजयवाड़ा: आंध्र प्रदेश के एनटीआर जिले में अस्पताल में नौकरी दिलवाले की एवज में एक महिला के साथ रेप के मामले में पुलिस ने तीन लोगों को गिरफ्तार किया है। जानकारी के मुताबिक आरोपियों ने महिला के साथ यह वारदात 19 से 20 अप्रैल के बीच में किया। पीड़ित महिला 19 अप्रैल से अपने घर से लापता थी। आरोपियों की गिरफ्तारी के बाद पुलिस ने बताया कि श्रीकांत नाम के आरोपी ने पीड़िता को कथिततौर पर झांसा दिया कि वो उसे अस्पताल में नौकरी दिलवाने और बाद में शादी करने का आश्वासन देकर अस्पताल ले गया था। अस्पताल पहुंचने पर श्रीकांत ने कथित तौर पर महिला के रेप किया और फिर उसे अस्पताल में छोड़ दिया, जहां अगले दिन श्रीकांत के दो दोस्तों ने भी महिला के साथ कथित तौर पर रेप किया। घटना के संबंध में विजयवाड़ा के पुलिस कमिश्नर कांथी राणा टाटा ने बताया कि 20 अप्रैल की दोपहर पीड़िता की मां ने नुन्ना थाने में बेटी की गुमशुदगी की रिपोर्ट दर्ज कराई। मामले की तहकीकात कर रही पुलिस के सामने एक आया श्रीकांत। संदेह के आधार पर पुलिस ने तब श्रीकांत से पूछताछ की। शुरूआती पूछताछ में श्रीकांत ने पुलिस को बरगलाने का प्रयास किया और बताया कि महिला 19 अप्रैल की रात को उससे मिलने गई थी, लेकिन उसने रात होने के कारण उसे ऑटो में घर भेज दिया था। कई बार के पूछताछ के बाद भी जब श्रीकांत ने सच नहीं बताया तो पुलिस ने सख्ती दिखाई और श्रीकांत पुलिस की सख्ती के आगे टूट गया। उसके बाद श्रीकांत ने तोते की तरह पूरा सच बताया। जिसके अनुसार श्रीकांत ने वास्तव में उसे ऑटो में घर नहीं भेजा था, बल्कि नौकरी का झांसा देकर उसे सरकारी अस्पताल ले गया। जहां उसने पीड़िता के सामने शादी का प्रस्ताव रखा और उसके बाद कथित तौर पर पीड़िका का रेप किया। घटना के बाद अस्पताल में किसी तरह पीड़िता ने रात गुजारी लेकिन लेकिन अगली सुबह अस्पताल में काम करने वाले श्रीकांत के दो दोस्तों बाबू राव और पवन कल्याण ने उसे श्रीकांत के साथ शादी कराने में मदद करने की एवज में उसके साथ कथिततौर पर रेप किया। बाबू राव और पवन कल्याण अस्पताल का संविदा कर्मचारी हैं और फॉगिंग एजेंसी के जरिये वहां पर नियुक्त हैं। घटना के बाद पीड़िता किसी तरह से अपने घर पहुंची और बाद में अपनी मां के साथ थाने पहुंची। महिला ने थाने में पुलिसकर्मियों को सारी आपबीती सुनाई, जिसके आधार पर पुलिस ने फौरन गुमशुदगी के मामले रेप के केस में बदला और और दिशा एसीपी वीवी नायडू ने महिला का मेडिकल कराया। इसके बाद पुलिस ने विजयवाड़ा के रहने वाले तीन लोगों 26 साल के श्रीकांत, 23 साल के बाबू राव और 23 साल के पवन कल्याण को गिरफ्तार कर लिया गया है। रेप जैसे गंभीर अपराध को देखते हुए राज्य के स्वास्थ्य मंत्री विदाडाला रजनी ने चिकित्सा शिक्षा के निदेशक को घटना की जांच करने का आदेश दिया है। आरोपी बाबू राव और पवन कल्याण, जो कि अस्पताल के संविदा कर्मचारी हैं। उन दोनों को स्वास्थ्य विभाग ने तुरंत ड्यूटी से हटाने के आदेश जारी कर दिया है। वहीं विजयवाड़ा फॉगिंग एजेंसी दोनों का टर्मिनेशन नोटिस जारी कर दिया है। इस बीच जगन मोहन रेड्डी सरकार ने पीड़ित परिवार के लिए 10 लाख रुपये के मुआवजे की घोषणा की है और साथ ही सीएम वाईएस जगन मोहन रेड्डी के आदेश पर सर्कल इंस्पेक्टर और एक एसआई ड्यूटी में लापरवाही के लिए सस्पेंड भी कर दिया है।",crime
भीमताल में सुसाइड पॉइंट के नीचे खाई में मिला युवक का झुलसा हुआ शव,"नैनीताल, 22 अप्रैल (हि.स.)। नैनीताल जनपद के भीमताल थाना क्षेत्र में शुक्रवार सुबह हल्द्वानी के एक युवक का शव सुसाइड प्वॉइंट के नीचे खाई में मिलाहै। युवक का शरीर जंगल में लगी आग में बुरी तरह झुलसा हुआ था। भीमताल के कोतवाल विमल मिश्रा ने बताया कि मृतक की पहचान 27 वर्षीय रजत भल्ला पुत्र कश्मीरी लाल निवासी टीपी नगर हल्द्वानी के रूप में हुई है। बताया गया कि हल्द्वानी-रानीबाग-भीमताल मार्ग पर सुसाइड प्वॉइंट के पास बुधवार से एक बाइक खड़ी थी। लोगों को कुछ अनहोनी की आशंका हुई तो गुरुवार को उन्होंने पुलिस को फोन किया। पुलिस ने भी मौके पर पहुंचकर आसपास के लोगों से पूछताछ की, लेकिन किसी को भी बाइक के बारे में कोई जानकारी नहीं थी। इसके बाद पुलिस ने बाइक का नंबर से उसके मालिक का पता किया है तो पता चला कि यह बाइक टीपी नगर हल्द्वानी के रहने वाले व्यक्ति की निकली। इसके बाद पुलिस ने बाइक मालिक से संपर्क किया तो पता चला कि रजत भल्ला इस बाइक को लेकर गया था और बुधवार से लापता है। इसके बाद पुलिस को शक हुआ कि कहीं युवक ने सुसाइड प्वॉइंट से कूदकर आत्महत्या तो नहीं कर ली। युवक की तलाश में पुलिस और एसडीआरफ की टीम खाई में उतरी। गुरुवार देर शाम को खाई में नीचे जाकर पुलिस को एक शव मिला, जो बुरी तरह से झुलसा हुआ था। अंधेरा ज्यादा होने के कारण पुलिस शव को खाई से बाहर नहीं निकाल पाई। इसीलिए शव को सुबह खाई से निकाला गया। कोतवाल विमल मिश्रा बताया कि प्रथम दृष्टया मामला आत्महत्या का लग रहा है। वैसे मौत के सही कारणों का पोस्टमार्टम रिपोर्ट आने के बाद पता चल पाएगा। मृतक के परिजनों और परिचितों से पूछताछ की जा रही है। हिन्दुस्थान समाचार/डॉ. नवीन जोशी",crime
चारा घोटाला: झारखंड हाई कोर्ट ने लालू यादव को इन शर्तों पर दी जमानत,"नई दिल्ली/टीम डिजिटल। झारखंड उच्च न्यायालय ने राजद प्रमुख और बिहार के पूर्व मुख्यमंत्री लालू प्रसाद यादव को डोरंडा कोषागार से गबन से जुड़े चारा घोटाले में शुक्रवार को जमानत दे दी। यह रांची से जुड़ा अंतिम मामला था जिसमें उन्हें जमानत मिली। रांची के चारा घोटाले के पांच मामलों में से सभी में अब लालू को जमानत मिल चुकी है। डोरंडा कोषागार मामले में सीबीआई की विशेष अदालत ने उन्हें 15 फरवरी को दोषी ठहराया था। इसके बाद अब दिल्ली स्थित अखिल भारतीय आयुर्विज्ञान संस्थान (एम्स) में न्यायिक हिरासत में इलाजरत लालू प्रसाद यादव (73) के सोमवार-मंगलवार तक रिहा हो जाने की संभावना है। लालू प्रसाद यादव के अधिवक्ता प्रभात कुमार ने कहा, ''सजा निलंबित करने की हमारी याचिका झारखंड उच्च न्यायालय ने स्वीकार कर ली है। उच्च न्यायालय के आदेश की सूचना निचली अदालत तक मंगलवार तक पहुंचने की संभावना है। इसके बाद हम जमानत मुचलका प्रस्तुत करके रिहाई का आदेश प्राप्त करेंगे।' लालू प्रसाद के खिलाफ रांची में चारा घोटाले का यह अंतिम मामला था और अब उनके खिलाफ पटना में ही चारा घोटाले के मामले विचाराधीन रह गये हैं। सीबीआई अदालत ने चारा घोटाला मामले में लालू प्रसाद को 21 फरवरी को पांच साल कैद और 60 लाख रुपये जुर्माने की सजा सुनाई थी। प्रसाद ने घोटाले की अवधि के दौरान अविभाजित बिहार का वित्त विभाग संभाला था, जिस समय वह मुख्यमंत्री थे। झारखंड उच्च न्यायालय में न्यायमूर्ति अपरेश कुमार सिंह की पीठ ने डोरंडा कोषागार से 139 करोड़ और 35 लाख रुपये की अवैध निकासी के चारा घोटाले के मामले में अभियुक्त लालू प्रसाद यादव की जमानत याचिका पर बृहस्पतिवार को सुनवाई की। झारखंड उच्च न्यायालय ने बहस पूरी होने के बाद लालू प्रसाद यादव की जमानत याचिका सिर्फ इस शर्त के साथ मंजूर कर ली कि उन्हें विशेष सीबीआई अदालत द्वारा दिये गये 10 लाख रुपये के आर्थिक दंड की राशि अदालत में जमा करानी होगी। इससे पहले बुधवार को इस मामले में केन्द्रीय जांच ब्यूरो (सीबीआई) ने अपना जवाब दाखिल करते हुए कहा था कि लालू प्रसाद यादव ने चारा घोटाले के डोरंडा कोषागार मामले में तय पांच वर्ष की सजा की आधी अवधि अब तक न्यायिक हिरासत में पूरी नहीं की है, लिहाजा उन्हें इस मामले में जमानत नहीं दी जानी चाहिए। जबकि लालू प्रसाद यादव के वकील सर्वोच्च न्यायालय के वरिष्ठ अधिवक्ता कपिल सिब्बल ने बृहस्पतिवार को अदालत में ऑनलाइन पेश होते हुए दोहराया कि लालू प्रसाद यादव ने चारा घोटाले के सभी मामलों में कुल चालीस माह से अधिक की न्यायिक हिरासत की अवधि पूरी कर ली है, जिसे देखते हुए उन्हें तत्काल जमानत दी जानी चाहिए। इस मामले से जुड़े सभी पक्षों को सुनने के बाद अदालत ने लालू यादव को रांची के चारा घोटाले के इस अंतिम मामले में भी कामानत दे दी। अदालत ने कहा कि लालू प्रसाद यादव ने लगभग 40 महीने जेल में गुजारे हैं, जो इस मामले में उन्हें दी गयी पांच वर्ष की कैद की सजा की आधी सजा अर्थात 30 महीने से अधिक है। लालू यादव का फिलहाल दिल्ली स्थित एम्स में न्यायिक हिरासत में इलाज चल रहा है। इससे पूर्व चारा घोटाले में जमानत याचिका पर लालू की ओर से सर्वोच्च अदालत के अधिवक्ता कपिल सिब्बल की बहस आठ अप्रैल को ही पूरी हो गई थी, जिसके बाद मामले में अपना जवाब देने के लिए सीबीआई ने समय मांगा था। अदालत ने आगे की सुनवाई के लिए 22 अप्रैल की तिथि निर्धारित की थी। सिब्बल ने दिल्ली से ऑनलाइन बहस की और दावा किया कि सजा की आधी अवधि पूरा कर लेने के नियम को देखते हुए लालू यादव को जमानत दी जानी चाहिए। सीबीआई की ओर से केन्द्र सरकार के अतिरिक्त महाधिवक्ता प्रशांत पल्लव ने लालू के दावों का विरोध किया। प्रशांत ने कहा कि डोरंडा मामले में लालू यादव ने अब तक निर्धारित कम से कम 30 माह की अवधि न्यायिक हिरासत में पूरी नहीं की है, अत: उन्हें जमानत नहीं दी जा सकती है।",crime
"दिल्ली: रोहिणी कोर्ट में फिर हुई फायरिंग, सिक्युरिटी चेक के दौरान वकील और सुरक्षकर्मी के आपस में भिड़ने से मौके पर चली गोली, जांच शुरू","Highlights दिल्ली के रोहिणी कोर्ट फायरिंग की घटना सामने आई है। यहां पर पहले भी गोलीबारी और बम ब्लास्ट जैसी घटनाएं हो चुकी है। मामले की जांच में पुलिस लगी है। दिल्ली: दिल्ली के रोहिणी कोर्ट में फिर फायरिंग की घटना सामने आ रही है। बताया जा रहा है कि शुक्रवार को सिक्युरिटी चेक के दौरान कुछ वकीलों का कोर्ट में तैनात नागालैंड पुलिस के सुरक्षाकर्मी के साथ झगड़ा हो गया था जिसके कारण सुरक्षाकर्मी से गोली चल गई थी। इस घटना में कोई घायल नहीं हुआ है। आपको बता दें कि यह पहली बार नहीं है कि रोहिणी कोर्ट में इस तरीके की घटना घटी है। इससे पहले भी यहां शूटआउट और बम ब्लास्ट जैसी घटनाएं सामने आ चुकी हैं। वहीं मामले की जांच में पुलिस लग गई है और यह भी पता लगाने की कोशिश कर रही है कि गोली किन हालात में और कैसे चली है। क्या है पूरा मामला दिल्ली पुलिस के मुताबिक, यह घटना गेट नंबर पांच की है जहां सिक्युरिटी चेक के दौरान कुछ वकीलों की वहां पर तैनात नागालैंड पुलिस के सुरक्षाकर्मी से झगड़ा हो गया था। यह झगड़ा बाद में धक्का-मुक्की में बदल गया और इस बीच सुरक्षाकर्मी से गोली चल गई थी। बताया जा रहा है कि रोहिणी कोर्ट के निषेध गेट से एक शख्स के जबरदस्ती अंदर घुसने से यह विवाद शुरू हुआ था। शख्स को कोर्ट के अंदर नहीं घुसने के कारण झगड़ा ज्यादा बिगड़ गया और ऐसे में गोली चल गई।",crime
ज्वैलर अपहरण एवं हत्याकांड का आरोपित गिरफ्तार,"जोधपुर, 22 अप्रैल (हि.स.)। शहर के आशापूर्णा सिटी बोरानाडा से ज्वैलर अनिल सोनी को बुधवार की रात में बहला फुसला कर अपहरण करने और हत्या के आरोपित को पुलिस ने पकड़ लिया है। उससे अब गहन पूछताछ की जा रही है। हत्या लूट के इरादे से करना आरंभिक तौर पर सामने आ रहा है। उससे अब लूटी गई ज्वैलर की कार और लाखों के आभूषण बरामदगी के प्रयास चल रहे है। इधर घटना के विरोध में जोधपुर के ज्वैलरों ने शुक्रवार सुबह मथुदादास माथुर अस्पताल में दोषी पुलिस कर्मियों के खिलाफ कार्रवाई करने और मृतक परिवार के आश्रितों को राज्य सरकार से मुआवजे की मांग को लेकर धरना प्रदर्शन भी किया। ज्वैलरों के प्रदर्शन को देखते हुए पुलिस के आलाधिकारी सहित प्रशासनिक अधिकारी अस्पताल की मोर्चरी पर पहुंचे। जहां समझाइश कर मामला शांत करवाया गया। दोपहर में परिजन शव को पोस्टमार्टम करवाने के लिए राजी हो गए। पुलिस ने दोपहर में शव का मेडिकल बोर्ड से पोस्टमार्टम करवाने के बाद परिजन को सुपुर्द कर दिया। इंडिया बुलियन्स एंड ज्वैलर्स एसोसियेशन के प्रदेश अध्यक्ष नवीन सोनी के अनुसार जिला प्रशासन को पांच सूत्रीय मांगों को लेकर एक ज्ञापन दिया गया है। मांगों पर सहमति बनने पर शव का पोस्टमार्टम करवाने के लिए स्वर्णकार समाज राजी हुआ। मामले में उच्च स्तरीय जांच का आश्वासन दिए जाने के साथ मृतक परिवार के आश्रितों को राजकीय सहायता के लिए भी प्रशासन ने कहा है। डीसीपी वंदिता राणा ने बताया कि प्रकरण में अपहरण एवं हत्या के आरोपित राजू माली पुत्र छगनलला माली को गिरफ्तार कर लिया गया है। आरंभिक तौर पर हत्या की वजह लूट का इरादा सामने आया है। फिलहाल उससे गहन पूछताछ की जा रही है। वह उसे कैसे और किन किन रास्तों से लेकर जाने के साथ बीच में क्या किया, इस बारे में अभी पूछताछ चल रही है। इसमें कई प्रश्नों के हल पुलिस ढूंढने में लगी है। उल्लेखनीय है कि ज्वैलर पाल बालाजी मंदिर के सामने बालाजी नगर निवासी अनिल सोनी पुत्र भंवर लाल सोनी की एक दुकान चामुण्डा ज्वैलर्स के नाम से आशापूर्णा सिटी पाल में स्थित है। जहां से बुधवार की शाम साढ़े छह बजे वह राजू माली नाम के शख्स के साथ अपनी ही कार क्रेटा में निकला था। रात साढ़े आठ बजे पिता ने फोन लगाया तो उसका फोन बंद आया था और कार की लोकेशन पाली जिले में एक टोल नाका पर आई थी। जहां पर नाके पर वह कार को बेरियर तोडक़र निकलते देखा गया था। मोबाइल पर मिले संदेश से पिता भंवरलाल ने पुलिस को रात में पुत्र अनिल के अपहरण की सूचना दी थी। जिस पर पुलिस रात में ही हरकत में आ गई थी और गाड़ी का बराबर पीछा करती रही। गुरुवार की सुबह उदयपुर जिले के रणकपुर में मज्घा घाटा में अनिल का आधा जला शव मिला था। बाद में परिजन ने ही उसकी पहचान की थी। हिन्दुस्थान समाचार/सतीश/संदीप",crime
"पत्नी को प्रेमी के साथ आपत्तिजनक स्थिति में देख बौखलाया पति, हुई मौत","पूर्णिया: बिहार के पूर्णिया से क़त्ल की घटना सामने आई है। जहां पर एक महिला ने अपने प्रेमी के साथ मिलकर अपने पति को मार दिया। कहा जा रहा है कि मृतक ने अपनी बीवी को प्रेमी के साथ आपत्तिजनक हालात में देख लिया था। जिसके पश्चात् बीवी ने यह कदम उठाया। इस मामले के सामने आने के बाद हर कोई हैरान है। दरअसल, यह घटना पूर्णिया जिले के रौटा थाना इलाके के चकरपाड़ा गांव की है। मृतक के परिवार वालों का कहना है कि महिला के गांव के एक शख्स के साथ अवैध संबंध थे। इस बात की खबर उसके पति को नहीं थी। एक दिन पति जब काम से अचानक घर लौटा तो उसने अपनी बीवी को पड़ोस में रहने वाले शख्स के साथ आपत्तिजनक हालत में देख लिया। इसके पश्चात् दोनों के बीच कहासुनी हुई तथा पत्नी ने अपने प्रेमी के साथ मिलकर रस्सी से उसका गला घोंट दिया तथा पोषित कुमार दास की जान चली गई। वही मामले की तहरीर प्राप्त होने के बाद रौटा थाना पुलिस मौके पर पहुंची तथा तहकीकात आरम्भ की। पुलिस ने शव को कब्जे में लेकर पोस्टमार्टम के लिए भेजा। थाना प्रभारी जितेंद्र राणा ने कहा कि घरवालों द्वारा मृतक की पत्नी तथा प्रेमी के खिलाफ क़त्ल की प्राथमिकी दर्ज कराई है। बीवी को गिरफ्त में लेकर पूछताछ की जा रही है। दोनों की 10 वर्ष पूर्व शादी हुई थी तथा उनके 2 बच्चे भी हैं। किन्तु महिला के गांव के ही अरविंद महलदार के साथ अवैध संबंध हो गए। तत्पश्चात, महिला ने अपने प्रेमी के साथ मिलकर उसका क़त्ल कर दिया। पैसे नहीं दिए तो कलियुगी बेटे ने बीच सड़क पर कर डाला पिता का क़त्ल, ग्रामीणों ने पीटकर पुलिस को सौंपा 'स्वाति मैं तुमसे बहुत प्यार करता हूं, तुमसे अलग नहीं रह सकता...' लिखकर फंदे से झूला शख्स अश्लील तस्वीरें वायरल करने की धमकी देकर रेप करता रहा युवक, गर्भवती होने पर हुआ भंडाफोड़",crime
प्रशासनिक मिलीभगत से करोड़ों की कमाई करनेवाला इंट्री माफिया अरुण गिरफ्तार,"नवादा, 22 अप्रैल (हि. स.) प्रशासनिक अधिकारियों की मिलीभगत से अवैध माल लदे ट्रकों को नवादा जिले में एंट्री करा कर अन्यत्र भेजने तथा अवैध खनन कराकर करोड़ो की अवैध कमाई करनेवाले चर्चित माफिया सरगना अरुण कुमार उर्फ अरुण मुखिया को पटना से गिरफ्तार कर शुक्रवार को नवादा लाया गया है ।  नवादा के एसपी धूरत सायली के कड़े रुख के कारण गिरफ्तारी की जा सकी है ।जिसकी पुष्टि भी एसपी ने की है ।नवादा जिले के अकबरपुर थाने के फरहा गांव का निवासी अरुण कुमार उर्फ अरुण मुखिया के नाम से चर्चित इंट्री माफिया अवैध सामानों से लदे ट्रकों को कोडिंग सिस्टम के माध्यम से नवादा जिले से दूसरे जिलों में पार कराया करता था। जिसमें प्रशासनिक अधिकारियों की मिलीभगत से करोड़ों की कमाई करता था । इस मामले पूर्व में भी उसकी गिरफ्तारी हुई थी लेकिन अपनी रशुक के बल पर कुछ ही दिन में जेल से बाहर आ गया था। खराठ सहित कई बालू घाटों से अवैध उत्खनन करा कर भी इंट्री माफिया अरुण गाढ़ी कमाई किया करता था। 6 दिसंबर 2021 को खराब बालू घाट पर अवैध उत्खनन के दौरान दिन के 11 बजे जांच में गए प्रशासनिक अधिकारियों पर हमला कर दिया था। जिसमें अधिकारी सहित कई पुलिसकर्मी भी घायल हो गए थे ।उस दिन भी अपने गुर्गों के सहारे पुलिस को भगाकर अरुण अपने को सुरक्षित करने में कामयाब हो गया था । घटनास्थल से कई लोडेड ट्रक भी बरामद किए गए थे ।इस घटना के बाद नवादा के एसपी धूरत सायली के कड़े रुख के कारण वह नवादा छोड़कर भाग चला था ।एसपी ने टीम गठित कर हर हाल में अधिकारियों को गिरफ्तार करने के निर्देश दिए ।जिसके परिणाम स्वरूप पटना के बुद्धा कॉलोनी अवस्थित एक डिपार्टमेंट से माफिया अरुण को गिरफ्तारी में पुलिस को सफलता मिली ।गिरफ्तार कर शुक्रवार को नवादा लाकर पूछताछ की जा रही है । एसपी ने कहा है कि कई अहम जानकारियां भी दी जाएगी ।जिससे अवैध कारोबार का भंडाफोड़ हो सकेगा ।इस मामले में वरिष्ठ प्रशासनिक अधिकारियों की भी भूमिका की जांच की जरूरत है ।क्योंकि अरुण प्रशासनिक अधिकारियों के सहारे ही अवैध कारोबार का खेल खेल रहा था।जिसकी जानकारी नवादा के डीएम यशपाल मीणा को भी था, पर उनकी रुचि नही लिए जाने के कारण वह फलफूल रहा था। जिसे एसपी ने सबक सिखाई। हिन्दुस्थान समाचार/डॉ सुमन",crime
मोबाइल छिनतई कर भाग रहे बदमाश को लोगों ने पकड़ा,"भागलपुर, 22 अप्रैल (हि.स.)। जिले के मोजाहिदपुर थाना क्षेत्र के छटपटी पोखर के समीप शुक्रवार को एक युवक से मोबाइल छीनकर भाग रहे मोटरसाइकिल सवार बदमाश को स्थानीय लोगों ने धर दबोचा। इसके बाद बदमाश को पुलिस के हवाले कर दिया। बताया जा रहा है कि मोटरसाइकिल सवार बदमाश ने चटपटी पोखर के समीप सड़क किनारे मोबाइल पर बात करें युवक का मोबाइल झपट लिया और भागने लगा। तभी पीड़ित युवक के चिल्लाने पर स्थानीय लोग इकट्ठा हुए और उस झपटमार को लोगों ने खदेड़ कर पकड़ा। पहले तो उस झपटमार के साथ कुछ लोगों ने मारपीट भी किया। उसके बाद मोजाहिदपुर थाना को इत्तला कर बुलाया गया। झपटमार लहरी टोला का बताया जा रहा है। पुलिस इस झपटमार को अपनी गिरफ्त में लेकर पूछताछ के लिए थाने ले गई है। हिन्दुस्थान समाचार/बिजय",crime
"नौकरी के नाम पर 4 लाख की ठगी व यौन शोषण, थानाध्यक्ष को शोकॉज","नवादा 22 अप्रैल (हि. स.) नवादा के एक पुलिस जवान पर महिला को सिपाही की नौकरी दिलाने का आश्वासन देकर शारीरिक शोषण और 4 लाख की रुपये की ठगी करने का आरोप लगा है।इस मामले में न्यायालय में परिवाद पत्र दायर होने के बाद सिविल कोर्ट में मामले को गंभीरता से लेते हुए आरोपी सिपाही से संबंधित थानेदार को नोटिस जारी किया है।  नौकरी के नाम पर पैसों की ठगी और शारीरिक शोषण किये जाने के मामले में प्रभारी न्यायिक मुख्य न्यायिक दंडाधिकारी कुमार अविनाश ने गोविन्दपुर थानाध्यक्ष से स्पष्टीकरण की मांग की है।इसके पहले अदालत ने थानाध्यक्ष को परिवाद पत्र की प्रति भेजते हुए यह स्पष्ट करने को कहा था कि इस आशय से सम्बंधित कोई प्राथमिकी दर्ज की गई या नहीं, लेकिन थानाध्यक्ष ने एक माह बीतने के बाद भी कोई जबाब अदालत को नहीं दिया, तो अदालत ने थानाध्यक्ष से स्पष्टीकरण की मांग कर दिया। बताया जाता है कि गोविन्दपुर थाना क्षेत्र के डेल्हुआ डीह निवासी एक महिला को सिपाही का नैकरी देने का प्रलोभन देकर चार लाख से अधिक रुपये ठग लिया गया। इतना ही नहीं उस महिला को नकली सिपाही बनाकर नारदीगंज थाना के बाहर तैनात भी कर दिया गया था, फिर उसे मुजफ्फरपुर तबादला होने की बात बताते हुए पुनः रूपये की ठगी की गई।नौकरी पक्का करने का आश्वासन देते हुए शारीरिक शोषण भी किया गया।जब अपने आप को ठगी के शिकार होने का एहसास महिला को हुआ,तब उसने पुलिस से शिकायत की पर पुलिस ने उसकी शिकायत लेने से मना कर दिया.उसके बाद उसने अदालत में परिवाद दायर कर न्याय की गुहार लगाई है। दायर परिवाद में अकबरपुर थाना क्षेत्र के मानपुर निवासी सिपाही शिव शंकर कुमार,उसके सहयोगी सिपाही पंकज कुमार तथा रजौली प्रखंड पंचायती राज पदाधिकारी शशिकांत वर्मा को अभियुक्त बनाया गया है।इस सबंध में अदालत ने 15 मार्च 2022 को गोविन्दपुर थाना से प्रतिवेदन की मांग की थी। प्रतिवेदन नहीं भेजे जाने पर 24 मार्च को स्मार पत्र भेजा था। थानाध्यक्ष के द्वारा कोई प्रतिवेदन अदालत में समर्पित नहीं किये जाने पर दंडाधिकारी ने अब स्पष्टीकारण की मांग थानेदार से की। न्यायालय ने स्पष्टीकरण नहीं देने पर डीजीपी को लिखने की भी चेतावनी दी है। हिन्दुस्थान समाचार/डॉ सुमन",crime
"NCP नेता नवाब मलिक को SC में बड़ा झटका, जमानत याचिका खारिज की","नई दिल्ली/ टीम डिजिटल। उच्चतम न्यायालय ने धनशोधन के एक मामले में महाराष्ट्र के कैबिनेट मंत्री एवं राष्ट्रवादी कांग्रेस पार्टी (राकांपा) के नेता नवाब मलिक को शुक्रवार को जमानत देने से इनकार कर दिया। न्यायालय ने यह कहते हुए नवाब मलिक को जमानत देने से इनकार कर दिया कि जांच अभी शुरुआती दौर में है। न्यायमूर्ति डी वाई चंद्रचूड़ और न्यायमूर्ति सूर्यकांत की पीठ ने जमानत याचिका पर सुनवाई के दौरान कहा कि वह 15 मार्च के बंबई उच्च न्यायालय के आदेश में हस्तक्षेप नहीं करेगी। पीठ ने कहा कि हालांकि नवाब मलिक निचली अदालत में याचिका दायर कर कानून के तहत उपलब्ध उपाय का लाभ उठा सकते हैं। नवाब मलिक की ओर से पेश हुए वरिष्ठ अधिवक्ता कपिल सिब्बल ने कहा कि मलिक को 1999 में हुई घटना के लिए 2022 में गिरफ्तार किया गया है। सिब्बल ने कहा कि धनशोधन निवारण अधिनियम (पीएमएलए) के तहत कोई मामला नहीं है क्योंकि कोई विधेय अपराध नहीं है। शीर्ष अदालत की पीठ ने कहा कि जांच अभी शुरुआती चरण में है और वह उच्च न्यायालय के आदेश में हस्तक्षेप नहीं करेगी। गौरतलब है कि बंबई उच्च न्यायालय ने 15 मार्च को धनशोधन के एक मामले में नवाब मलिक को अंतरिम जमानत देने की मांग करने वाली याचिका को खारिज कर दिया था। उच्च न्यायालय ने कहा था कि विशेष पीएमएलए अदालत का नवाब मलिक को हिरासत में भेजने का आदेश उनके पक्ष में नहीं है, इसका यह मतलब नहीं है कि पीएमएलए अदालत का आदेश अवैध या गलत है। प्रवर्तन निदेशालय (ईडी) ने राकांपा नेता नवाब मलिक को फरवरी में पीएमएलए के प्रावधानों के तहत गिरफ्तार किया था। जिसके बाद मलिक ने उच्च न्यायालय में एक बंदी प्रत्यक्षीकरण याचिका दायर की थी, जिसमें ईडी द्वारा उनकी गिरफ्तारी और रिमांड के अवैध होने का दावा किया गया था। उच्च न्यायालय ने कहा था कि नवाब मलिक के वकील ने पीएमएलए अदालत के समक्ष अपने तर्क प्रस्तुत किए थे और मंत्री की हिरासत के लिए ईडी के अनुरोध का जोरदार विरोध किया था। उच्च न्यायालय ने कहा कि इसके बावजूद विशेष अदालत ने नवाब मलिक को वैध कानूनी आधारों के तहत ईडी की हिरासत में और बाद में न्यायिक हिरासत में भेज दिया था। ईडी ने मलिक को गैंगस्टर दाऊद इब्राहिम के सहयोगियों से कथित रूप से जुड़े एक संपत्ति सौदे में गिरफ्तार किया था। केंद्रीय एजेंसी ने नवाब मलिक पर मुंबई के कुर्ला इलाके में एक संपत्ति हड़पने के लिए कथित आपराधिक साजिश का हिस्सा होने का आरोप लगाया है, जिसका वर्तमान में बाजार मूल्य 300 करोड़ रुपये है और यह मुनीरा प्लंबर नामक एक महिला के अधिकार में है। मलिक ने उच्च न्यायालय के समक्ष तर्क दिया था कि उसने तीन दशक पहले एक वास्तविक लेनदेन में संपत्ति खरीदी थी, और मुनीरा ने अब उस लेनदेन के बारे में अपना विचार बदल लिया है।",crime
"पुणे: चोरों का बैडलक... जिलेटिन की छड़ लगाकर एटीएम तो उड़ा दिया लेकिन कैश बॉक्स नहीं टूटा, और फिर","महाराष्ट्र के पुणे जिले में एक हैरान कर देने वाला मामला सामने आया है. यहां चोरों ने एटीएम से रुपये निकालने के लिए ऐसी तरकीब निकाली कि उसे सुनकर आप दातों तले उंगलियां दबा लेंगे. यहां चोरों ने एटीएम में ही विस्फोट कर दिया, लेकिन उसके बाद भी कैश बॉक्स नहीं टूटा और वो उसमें से रुपये नहीं निकाल सके. पुणे जिले के पिंपरी-चिंचवड़ शहर के चिखली इलाके में गुरुवार की सुबह दो चोरों ने एक एटीएम में जिलेटिन की छड़ों का इस्तेमाल करके विस्फोट कर दिया, लेकिन मशीन से कोई नकदी निकालने में विफल रहे और फिर भाग गए. पुलिस ने बताया कि संदिग्धों को पकड़ने के लिए टीमों का गठन किया गया है. चिखली पुलिस स्टेशन के एक अधिकारी ने बताया कि दो अज्ञात चोरों ने जिलेटिन की छड़ों का उपयोग करके एक एटीएम केंद्र में विस्फोट किया. हालांकि कैश बॉक्स नहीं टूटा और चोर कोई पैसा नहीं ले सके और बाद में मौके से भाग गए. पुलिस ने बताया कि यह मामला दर्ज कर लिया गया है और आगे की जांच की जा रही है.",crime
अपराधियों ने महिला बैंक मित्र को गोली मारकर तीन लाख लूटे,"खूंटी, 22 अप्रैल (हि.स.)। अपराधियों ने शुक्रवार को दिन दहाड़े अड़की प्रखंड परिसर में एक महिला बैंक मित्र को गोली मारकर तीन लाख रुपये लूट लिये। गोली लगने से घायल बैंक मित्र 25 वर्षीया प्रभा कुमारी को सदर अस्पताल में भर्ती कराया गया है। उसकी कमर में गोली लगी है। जानकारी के अनुसार प्रभा कुमारी यूनियन बैंक आफ इंडिया की बैंक मित्र है। शुक्रवार को सुबह वह अड़की परिसर में बने चबूतरे पर बैठ कर इंडियन बैंक के खुलने का इंतजार कर रही थी। उसी समय एक मोटरसाइकिल पर सवार तीन अपराधी वहां पहुंचे और महिला से रुपये से भरा थैला छीनने का प्रयास करने लगे। प्रभा ने इसका विरोध किया, तो अपराधियों ने उसे गोली मार दी। गोली उसकी कमर में लगी है। अपराधी रुपये लेकर अड़की बस्ती की ओर भाग निकले। बाद में अड़की पुलिस ने घटनास्थल पर जाकर मामले की जांच की। अस्पताल में भर्ती प्रभा की स्थिति खतरे से बाहर बतायी जाती है। हिन्दुस्थान समाचार/अनिल",crime
"J&K:लश्कर आतंकी कांतरू ने 22 सालों से नाक में दम कर रखा था, सेना ने किया ढेर","नई दिल्ली/ टीम डिजिटल। कश्मीर के बारामूला जिले में शुक्रवार को सुरक्षाबलों ने मुठभेड़ में एक और आतंकवादी को मार गिराया । पुलिस ने बताया कि 24 घंटे से अधिक समय से चल रही मुठभेड़ में मारे गए आतंकवादियों की संख्या चार हो गयी है जिनमें लश्कर-ए-तैयबा का शीर्ष कमांडर युसूफ कांतरू भी शामिल है। कांतरू की मौत सुरक्षा बलों के लिए बड़ी सफलता मानी जा रही है। लश्कर- ए- तैयबा का शीर्ष कमांडर युसूफ कांतरू बृहस्पतिवार को मुठभेड़ में मारा गया था। वह घाटी में सबसे लंबे समय तक जीवित रहने वाला आतंकवादी था। एक पुलिस अधिकारी ने बताया, 'मुठभेड़ फिर से शुरू होने के बाद शुक्रवार सुबह एक आतंकवादी मारा गया।' उन्होंने बताया कि अभियान में अभी तक मारे गए आतंकवादियों की संख्या चार हो गयी है। यह मुठभेड़ बृहस्पतिवार तड़के शुरू हुई थी। उन्होंने बताया कि उत्तर कश्मीर में बारामूला के मालवाह इलाके में मुठभेड़ में बृहस्पतिवार को तीन आतंकवादी मारे गए थे। बृहस्पतिवार को शुरुआती मुठभेड़ में चार जवान और एक पुलिसकर्मी घायल हो गया था। पुलिस ने बताया कि कांतरू सुरक्षा बल के कई र्किमयों और असैन्य नागरिकों की हत्या में लिप्त रहा है और वह कश्मीर घाटी के शीर्ष 10 वांछित आतंकवादियों में शामिल था। पुलिस ने बताया कि कांतरू पहले हिज्बुल मुजाहिदीन में सक्रिय सदस्य के रूप में शामिल हुआ और उसे 2005 में गिरफ्तार किया गया। उसे 2008 में छोड़ा गया लेकिन वह फिर से 2017 में आतंकवादियों से जुड़ गया और निर्दोष असैन्य नागरिकों, पुलिसर्किमयों और राजनीतिक कार्यकर्ताओं की हत्या करने लगा। बाद में वह हिज्बुल से लश्कर में शामिल हो गया। कांतरू मार्च में विशेष पुलिस अधिकारी मोहम्मद इशफाक डार और उसके भाई उमर अहमद डार, सितंबर 2020 में बडगाम जिले के खाग इलाके में बीडीसी अध्यक्ष सरदार भूपिंदर सिंह और दिसंबर 2017 में सीआरपीएफ कर्मी रियाज अहमद राठेर की हत्या में भी शामिल था। वह कई राजनीतिक कार्यकर्ताओं की हत्याओं, ग्रेनेड फेंकने की घटनाओं और पुलिस तथा सैन्य कर्मियों के अपहरण तथा हत्या में भी शामिल रहा। कश्मीर के पुलिस महानिरीक्षक विजय कुमार ने आतंकवाद रोधी सफल अभियान चलाने और घाटी के सबसे वांछित आतंकवादी के खात्मे के लिए सुरक्षाबलों को बधाई दी। उन्होंने कांतरू को मार गिराए जाने को बड़ी सफलता बताया। अधिकारी ने बताया कि बाकी के तीन मृतक आतंकवादियों की पहचान की जा रही है।",crime
"पैसे नहीं दिए तो कलियुगी बेटे ने बीच सड़क पर कर डाला पिता का क़त्ल, ग्रामीणों ने पीटकर पुलिस को सौंपा","लखनऊ: उत्तर प्रदेश के खीरी थाना क्षेत्र में गुरुवार की रात एक युवक ने पहले घर में अपने पिता की लाठियों से बेरहमी से पीटा, फिर उसे खींचकर गांव के बाहर स्टेट हाइवे पर ले गया। हाइवे पर कलियुगी बेटे ने हंसिए से वारकर अपने पिता की हत्या कर दी। जिसके बाद स्थानीय ग्रामीणों ने हत्यारोपी बेटे की पिटाई की और उसे पुलिस के हवाले कर दिया। घटना के पीछे पैसों का विवाद बताया जा रहा है। खीरी थाना क्षेत्र के गांव चिमनी के निवासी जगदीश प्रसाद (60) ने अपनी कुछ जमीन गिरवी रखी थी। उनका छोटा बेटा जितेंद्र उर्फ दर्शन उनसे पैसे मांग रहा था। वह बेटे को पैसा देना नहीं चाहते थे, इसी बात पर गुरुवार को दोनों में विवाद हुआ। बताया जाता है कि बेटे जितेंद्र ने पहले घर में अपने पिता जगदीश की लाठियों से बुरी तरह पीटा। यही नहीं, बचाने आई आरोपी की माँ रामेश्वरी को भी उसने मारा। इसके बाद वह अपने पिता को खींचकर गांव के बाहर लखीमपुर सीतापुर फोरलेन पर ले गया और सबके सामने हंसिया से वार कर उन्हें मार डाला। वारदात को अंजाम देने के बाद आरोपी बेटा जब मौके से भागने लगा तो उसे ग्रामीणों ने पकड़ लिया और पीट डाला। तब तक किसी ने मामले की सूचना पुलिस को दे दी। पुलिस मौके पर पहुंची। ग्रामीणों ने हत्यारोपी बेटी को पुलिस के हवाले कर दिया। पुलिस आरोपी को अपने साथ ले गई और पिता के शव को कब्जे में लेकर पोस्टमार्टम के लिए पहुंचा दिया। इंस्पेक्टर खीरी पीके मिश्रा ने बताया कि बड़े भाई ने युवक के खिलाफ हत्या का केस दर्ज कराया है। आरोपी हिरासत में है। शिक्षक ही बना हैवान! पहली से पांचवीं कक्षा की लड़कियों को अकेले में बुलाकर करता था दरिंदगी, ऐसे खुला राज",crime
"'स्वाति मैं तुमसे बहुत प्यार करता हूं, तुमसे अलग नहीं रह सकता...' लिखकर फंदे से झूला शख्स","देहरादून: उत्तराखंड में पत्नी से बिछड़ने के गम में एक शख्स ने आत्महत्या कर ली। पुलिस ने शव का पोस्टमार्टम कराने के पश्चात् घरवालों के सुपुर्द कर दिया है। बाजार चौकी प्रभारी विवेक राठी ने कहा कि शांति विहार में एक शख्स की खुदखुशी की तहरीर प्राप्त हुई थी। पुलिस ने मौके पर जाकर देखा तो एक शख्स फंदे पर लटक रहा था। उसे फंदे से उतारकर हॉस्पिटल पहुंचाया गया किन्तु चिकित्सकों ने उसे मृत घोषित कर दिया। वही मृतक शख्स की पहचान मनीष चौधरी निवासी कांवली के तौर पर हुई है। वह शांति विहार में (आईएसबीटी के पास) अपने साले के साथ किराये के मकान में रहता था। मनीष साल 2015 से पिटकुल में संविदा पर ड्राइवर था। मनीष की 2018 में स्वाति नाम की लड़की से शादी हुई थी किन्तु पारिवारिक विवाद के चलते वह लगभग 1 वर्ष से अपने मायके में रहती थी। दोनों की 2 वर्षीय बेटी है जिसका नाम टुक्कू है। पत्नी के मायके जाने के बाद से वह बहुत चिंतित था। पुलिस को उसकी जेब से एक सुसाइड नोट भी प्राप्त हुआ है। इसमें उसने लिखा है कि 'स्वाति मैं तुमसे बेहद प्यार करता हूं। तुम भले ही अलग रह रही हो मगर मैं तुमसे अलग नहीं रह सकता हूं। इसलिए अब यह मेरे जाने का समय है। मेरे जाने के बाद टुक्कू को मत डांटना।' मनीष ने आगे लिखा है कि उसकी मौत के लिए स्वाति को कोई दोष न दिया जाए। इसमें उसकी कोई गलती नहीं है। चौकी प्रभारी ने कहा कि मनीष के शव का पोस्टमार्टम कराने के बाद परिवार वालों के सुपुर्द कर दिया गया है। वही इस घटना से घर में मातम पसर गया है। गाजियाबाद में 14 वर्षीय बच्चे की हत्या, पार्क में पड़ा मिला शव.., जांच में जुटी पुलिस शिक्षक ही बना हैवान! पहली से पांचवीं कक्षा की लड़कियों को अकेले में बुलाकर करता था दरिंदगी, ऐसे खुला राज मां नहीं बन पाई तो डॉक्टर ने लगा लिया जहरीला इंजेक्शन, हो गई मौत",crime
"अश्लील तस्वीरें वायरल करने की धमकी देकर रेप करता रहा युवक, गर्भवती होने पर हुआ भंडाफोड़","बिलासपुर: छत्तीसगढ़ के बिलासपुर से मानवता को शर्मसार करने वाली घटना सामने आई है। यहां एक शख्स व्यक्तिगत फोटोज दिखाकर लड़की को ब्लैकमेल करता रहा। फोटोज वायरल करने की धमकी देकर उसके साथ कई बार शारीरिक संबंध बनाए। अब लड़की 12 हफ्ते की गर्भवती है। ऐसे में उसने कलेक्ट्रेट में गर्भपात कराने के लिए आवेदन किया है। प्राप्त खबर के अनुसार, मंदिर हसौद में रहने वाले एक युवक से 3 वर्ष पहले लड़की की जान-पहचान हुई थी। दोनों में मित्रता हुई। कुछ दिन पश्चात् युवक ने प्रेम का इजहार किया तथा शादी का झूठा वादा किया। इसके बाद दोनों में प्रेम संबंध बन गए। युवती का फायदा उठाकर उसने कई बार उसके साथ संबंध बनाए तथा व्यक्तिगत पलों की फोटोज फ़ोन में कैद कर लीं। तत्पश्चात, वह उन फोटोज को वायरल करने की धमकी देकर उसके साथ जबरन संबंध बनाता रहा। इस बीच लड़की गर्भवती हो गई। लड़की ने गर्भपात के अपने आवेदन में बोला है कि उसके साथ दरिंदगी हुई है। ऐसे में वह उस लड़के के बच्चे को जन्म नहीं देना चाहती है। हालांकि, लड़की के आवेदन पर अभी तक प्रशासनिक अफसरों की तरफ से कोई फैसला नहीं लिया गया है। शिक्षक ही बना हैवान! पहली से पांचवीं कक्षा की लड़कियों को अकेले में बुलाकर करता था दरिंदगी, ऐसे खुला राज मां नहीं बन पाई तो डॉक्टर ने लगा लिया जहरीला इंजेक्शन, हो गई मौत",crime
"सोनीपत कोर्ट परिसर में हत्या: दो बाइक सवारों ने युवक को गोली मारी, पत्नी की हत्या के मामले में था मुख्य गवाह","विस्तार  हरियाणा के सोनीपत में आन के नाम पर हुई पत्नी की हत्या के मामले में गवाही देने कोर्ट परिसर में आए व्यक्ति की बाइक सवार दो हमलावरों ने गोली मारकर हत्या कर दी। वारदात को अंजाम देकर हमलावर फरार हो गए। पुलिस ने शव को कब्जे में लेकर खानपुर मेडिकल कॉलेज के अस्पताल में पोस्टमार्टम कराया। पुलिस ने मृतक के भाई के बयान पर दो नामजद समेत दो अन्य के खिलाफ हत्या व षड्यंत्र रचने का मुकदमा दर्ज कर लिया है। मामले में पुलिस टीम हमलावरों का पता लगाने प्रयास कर रही है। मामले में दो आरोपी जेल में बंद हैं। उन्हें प्रोडक्शन वारंट पर लिया जाएगा।  गांव मुकीमपुर के रहने वाले वेद प्रकाश (43) ने अपने पड़ोसी व दोस्त विजयपाल की 18 वर्षीय बेटी से दिसंबर 2020 में प्रेम विवाह कर लिया था। एक ही गोत्र के होने के कारण विजयपाल इससे नाराज था। बाद में वेदप्रकाश ने राई थाने में मुकदमा दर्ज कराया था कि वह अपनी पत्नी को 6 जुलाई, 2021 को विजयपाल के पास छोड़कर गया था।  उसने शक जताया था कि उसकी पत्नी की विजयपाल ने ही हत्या कर दी थी। पुलिस ने अपहरण का मुकदमा दर्ज कर विजयपाल को गिरफ्तार कर पूछताछ की थी। इसमें खुलासा हुआ था कि उसने बेटी की हत्या कर शव को गंगनहर में फेंक दिया है। मामले में विजयपाल के साथ उसकी बुआ के पौत्र गांव रिठाल निवासी वीरेंद्र को भी गिरफ्तार किया था। उन्होंने खेड़ी दमकन के पास गला दबाकर हत्या करने व शव को यूपी के मेरठ के पास गंगनहर में फेंकना कुबूल किया था।  आन के नाम पर हुई हत्या के मामले में ही शुक्रवार सुबह वेदप्रकाश गवाही देने कोर्ट में आया था। सुबह सवा दस बजे वह अपने अधिवक्ता के चैंबर नंबर 207 से निकलकर कोर्ट की तरफ जाने के लिए पार्क के पास पहुंचा था। इसी दौरान बाइक सवार दो हथियारबंद युवकों ने वेदप्रकाश पर तीन फायर किए थे। एक गोली परिसर में खड़ी कार में लगी और दो गोली लगने से वेद प्रकाश की मौत हो गई। पुलिस ने मामले में वेद प्रकाश के भाई सुरेंद्र के बयान पर हत्या व षड्यंत्र रचने का मुकदमा दर्ज किया है। इसमें विजयपाल व उसके रिश्तेदार वीरेंद्र को नामजद करते हुए दो अन्य के खिलाफ मुकदमा दर्ज किया गया है। घटना के बाद कोर्ट परिसर में दहशत फैल गई। वारदात के बाद एसपी हिमांशु गर्ग ने भी पुलिस टीम के साथ कोर्ट परिसर का निरीक्षण किया और आवश्यक निर्देश दिए। वारदात से गुस्साए अधिवक्ताओं ने भी वर्क सस्पेंड कर दिया था। हालांकि एसपी से बैठक के बाद उन्होंने वर्क सस्पेंड वापस ले लिया। कोर्ट परिसर में गवाही देने आए व्यक्ति की गोली मारकर हत्या की गई है। मामले में मृतक के भाई के बयान पर दो नामजद समेत चार के खिलाफ मुकदमा दर्ज कर लिया है। खानपुर मेडिकल कॉलेज अस्पताल में शव का पोस्टमार्टम कराया गया है। - इंस्पेक्टर वजीर सिंह, थाना प्रभारी, सिटी सोनीपत",crime
"पश्चिम बंगाल: 12वीं की छात्रा से गैंगरेप, चार आरोपी गिरफ्तार",पश्चिम बंगाल के हुगली से 12वीं क्लास में पढ़ने वाली छात्रा के साथ गैंगरेप का मामला सामने आया है. छात्रा का आरोप है कि उसे नशीला पदार्थ खिलाकर गैंगरेप की घटना को अंजाम दिया गया. इतना ही नहीं आरोपियों ने छात्रा का वीडियो बनाकर वायरल भी कर दिया. पुलिस ने आरोपियों के खिलाफ मामला दर्ज कर जांच शुरू कर दी है. इस मामले पर पीड़ित छात्रा के भाई ने बताया कि उसकी किराने की दुकान पर सामान खरीदने गई थी. दुकानदार ने बहन को उसका अश्लील वीडियो दिखाया और उससे गलत डिमांड की. लड़की ने घर पहुंचकर इसकी जानकारी पुलिस को दी. परिजनों ने तुरंत ही थाने पहुंचकर मामला दर्ज कराया गाय. इस मामले पर कार्रवाई करते हुए पुलिस ने चार आरोपियों को गिरफ्तार कर लिया है. वहीं पीड़िता के भाई का कहना है कि किराने दुकानदार ने उनकी बहन को अश्लील वीडियो दिखाकर हम बिस्तर करने की मांग की थी. इसके लिए उसकी सामूहिक पिटाई होनी चाहिए. इस घटना के बाद बाम छात्र संगठन के तरफ से इलाके में हाथों में प्लेकार्ड लेकर विरोध प्रदर्शन किया गया. घटना शिवरात्रि पूजा के दिन की है. जब पीड़िता को इलाके के चार युवकों ने बर्थडे पार्टी के नाम पर अपने घर बुलाया था और उसी दौरान कोल्ड ड्रिंक में नशीली पदार्थ मिलाकर उसे बेहोश करके जबरन गैंगरेप किया था. गैंगरेप करते समय पीड़िता के आपत्तिजनक वीडियो भी उन्हीं लोगों ने बनाए थे. (इनपुट- भोलानाथ साहा),crime
"गाजियाबाद में 14 वर्षीय बच्चे की हत्या, पार्क में पड़ा मिला शव.., जांच में जुटी पुलिस","लखनऊ: उत्तर प्रदेश के गाजियाबाद के कौशांबी इलाके में 14 वर्षीय एक बच्चे की हत्या का मामला प्रकाश में आया है. बच्चे का शव रेडिसन ब्लू होटल के पीछे बने एक पार्क में पड़ा हुआ मिला है. फिलहाल, पुलिस मामले की छानबीन में जुट गई है. बच्चे की हत्या किसने और क्यों की, इस संबंध में पुलिस जांच कर रही है. बच्चे की शिनाख्त 14 वर्षीय हिमांक भारद्वाज के रूप में हुई है. बच्चे को पार्क में अचेत पड़ा देख कुछ लोग उसे मैक्स अस्पताल ले गए जहां चिकित्सकों ने उसे मृत घोषित कर दिया. इसके बाद किसी प्रकार बच्चे के माता-पिता को जानकारी मिली. हिमांक के माता-पिता कौशांबी इलाके के पुष्प विहार नाम के कॉलोनी में रहते हैं. बच्चे की मौत की जानकारी मिलने के बाद वे भी अस्पताल पहुंचे. फिलहाल, उन्होंने किसी पर शक जाहिर नहीं किया है. वहीं, पुलिस घटनास्थल और आसपास के इलाके में जानकारी ले रही है कि अंतिम बार बच्चे को किसके साथ देखा गया था. वह यहां तक कैसे पहुंचा. बताया जा रहा है कि मामले की सूचना पुलिस को हत्या के कई घंटों बाद पता चली. पुलिस ने कहा कि मामले की तफ्तीश जारी है. बता दें कि 20 अप्रैल को भी मोदीनगर में 12 वर्षीय बच्चे की संदिग्ध स्थिति में मौत हो गई. बच्चा अपने घर से स्कूल बस के जरिए स्कूल के लिए निकला था. दावा किया जा रहा है कि बस में स्कूल जाते वक़्त बच्चे का सिर सड़क पर किसी खंभे से टकराया और हादसे में उसकी मौत हो गई. घटना के बाद स्थानीय पुलिस मौके पर पहुंची और पूरे मामले की जांच शुरू की थी. शिक्षक ही बना हैवान! पहली से पांचवीं कक्षा की लड़कियों को अकेले में बुलाकर करता था दरिंदगी, ऐसे खुला राज मां नहीं बन पाई तो डॉक्टर ने लगा लिया जहरीला इंजेक्शन, हो गई मौत शादी में जा रही नाबालिग को उठाकर ले गए 5 लोग, फिर बारी-बारी से किया...",crime
"Rohini Court Firing: वकील और सुरक्षाकर्मी की बहस के बीच चली गोली, मचा हड़कंप",नई दिल्ली/टीम डिजिटल। दिल्ली स्थित रोहिणी कोर्ट में आज शुक्रवार को उस वक्त हड़कंप मच गया जब कोर्ट परिसर में गोली की आवाज सुनाई दी। जी हां एक बार फिर से रोहिणी कोर्ट में गोली चलने की घटना सामने आई है। हालांकि इस बार गोली चलने की वजह केवल बहस है।,crime
"राजगढ़ः सोशल मीडिया पर अश्लील मैसेज व फोटो डालकर दो युवतियों के साथ छेड़छाड़, केस दर्ज","राजगढ़, 22 अप्रैल (हि.स.)। बोड़ा थाना क्षेत्र के ग्राम कड़ियासांसी में रहने वाली 19 वर्षीय युवती ने अज्ञात युवक पर इंस्ट्राग्राम आईडी पर अश्लील फोटो डालकर छेड़छाड़ और विरोध पर गाली-गलौंज करने का आरोप लगाया है। वहीं नरसिंहगढ़ थाना क्षेत्र के बारद्वारी मौहल्ले में रहने वाली युवती ने रायसेन निवासी युवक पर मोबाइल पर अश्लील मैसेज डालने और किसी से कहने की बात पर जान से मारने की धमकी देने का आरोप लगाया है। पुलिस ने शुक्रवार को आरोपितों के खिलाफ आईटी एक्ट सहित विभिन्न धारओं में प्रकरण दर्ज कर तलाश शुरु की। बोड़ा थानाप्रभारी रामनरेश राठौर के अनुसार ग्राम कड़ियासांसी निवासी 19 वर्षीय युवती ने बताया कि 12 अप्रैल को अज्ञात युवक द्वारा इंस्ट्राग्राम आइडी पर अश्लील फोटो डालकर छेड़छाड़ की, विरोध करने पर गालियां देने लगा। पुलिस ने अज्ञात के खिलाफ धारा 294, 354(क), 465, 469, 509, 67, 67 ए आईटी एक्ट के तहत प्रकरण दर्ज कर तलाश शुरु की। नरसिंहगढ़ थानाप्रभारी रविन्द्र चावरिया के अनुसार बारद्वारी मौहल्ला निवासी युवती ने बताया कि ग्राम सलामतपुर जिला रायसेन निवासी भगवान पुत्र देवसिंह लोधा ने मोबाइल पर सोशल मीडिया के तहत अश्लील मैसेज डालकर प्रताड़ित किया, किसी से कहने की बात पर जान से मारने की धमकी दी गई। पुलिस ने आरोपित के खिलाफ धारा 292, 506, 64 आईटी एक्ट के तहत प्रकरण दर्ज कर तलाश शुरु की। हिन्दुस्थान समाचार/ मनोज पाठक",crime
"शिक्षक ही बना हैवान! पहली से पांचवीं कक्षा की लड़कियों को अकेले में बुलाकर करता था दरिंदगी, ऐसे खुला राज","चंद्रपुर: महाराष्ट्र में चंद्रपुर के जीवति तहसील के हीरापुर में एक अध्यापक की हैवानियत ने हर किसी को झकझोर कर रख दिया। जिला परिषद विद्यालय में कार्यरत 49 वर्षीय अध्यापक ने अपने ही विद्यालय की पहली से पांचवीं कक्षा के 7 नाबालिग छात्राओं के साथ बलात्कार की घटना को अंजाम दिया। पुलिस ने पॉक्सो एक्ट के तहत मुकदमा दर्ज कर अध्यापक को गिरफ्तार कर लिया है। छात्रों के अनुसार, यह अध्यापक उन्हें किसी न किसी बहाने अकेले में बुलाकर उनके शरीर के अंगों को छूता था तथा उनका शारीरिक शोषण करता था। यह पूरी घटना बीते 1 वर्ष से चल रहा था। विद्यालय में कड़े स्वभाव वाले इस अध्यापक का दबदबा था, जिससे बच्चे भी डरते थे। बीते 1 वर्ष से अपराधी शिक्षक विद्यालय की पहली से पांचवीं कक्षा में पढ़ने वाली छात्राओं से अभद्रता करता। मौका देखकर जब कोई नहीं रहता, तो उन बालिकाओं के साथ दरिंदगी करता। वही कोई लड़की माता-पिता या किसको कुछ ना बताए, उसके लिए मासूम बच्चियों को मारने की धमकी देता। इस पूरी घटना की खबर विद्यालय में पढ़ने वाली एक बच्ची ने अपने घर में बताई। ये पूरा क्षेत्र जिले के अति दुर्गम क्षेत्र में है। यहां निर्धन एवं आदिवासी समुदाय के बच्चे पढ़ते हैं। जिले के एडिशनल SP अतुल कुलकर्णी ने कहा कि विद्यालय में पढ़ने वाली 7 बच्चों के साथ इस अध्यापक ने अश्लील हरकत की। घर वालों तथा बच्चों की शिकायत पर इस अध्यापक को गिरफ्तार कर लिया गया है तथा मामले की तहकीकात की जा रही है। शादी में जा रही नाबालिग को उठाकर ले गए 5 लोग, फिर बारी-बारी से किया... अपनी ही बेटियों से छेड़छाड़ करता था 9 बच्चियों का बाप ज़ाकिर अली, छूता था प्राइवेट पार्ट, केस दर्ज 'सिर कटी लाश, हाथ पर बने टैटू...' देखकर मची सनसनी, दिल दहला देगी ये खौफनाक कहानी",crime
IPC Section 68: जुर्माना भरने पर कारावास का खत्म हो जाना बताती है आईपीसी की धारा 68,"Indian Penal Code: भारतीय दंड संहिता में अपराध (Offence) और उसकी सजा (Punishment) के प्रावधान (Provision) के साथ-साथ अन्य कानूनी जानकारी (legal Information) भी मौजूद है. इसी तरह से आईपीसी (IPC) की धारा 68 (Section 68) जुर्माना भर दिए जाने पर कारावास की समाप्ति को परिभाषित करती है. आइए जानते हैं कि आईपीसी (IPC) की धारा 68 इस बारे में क्या कहती है? आईपीसी की धारा 68 (IPC Section 68) भारतीय दंड संहिता (Indian Penal Code) की धारा 68 (Section 68) में आर्थिक दण्ड (monetary penalty) के भुगतान (payment) किए जाने या जुर्माना (fine) वसूल कर लिए जाने पर कारावास का समाप्त (end of imprisonment) हो जाना बताया गया है. IPC की धारा 68 के अनुसार, आर्थिक दण्ड के भुगतान में चूक होने की दशा के लिए अधिरोपित कारावास (imposed imprisonment) तब समाप्त हो जाएगा, जब वह आर्थिक दण्ड या तो चुका दिया जाए या विधि की प्रक्रिया द्वारा वसूल (recovered by process of law) कर लिया जाए. -- IPC Section 67: सजा के तौर पर हो जुर्माना, न चुकाने पर कारावास का प्रावधान बताती है धारा 67 क्या होती है आईपीसी (IPC) भारतीय दंड संहिता (Indian Penal Code) IPC भारत में यहां के किसी भी नागरिक (Citizen) द्वारा किये गये कुछ अपराधों (certain offenses) की परिभाषा (Definition) और दंड (Punishment) का प्रावधान (Provision) करती है. आपको बता दें कि यह भारत की सेना (Indian Army) पर लागू नहीं होती है. पहले आईपीसी (IPC) जम्मू एवं कश्मीर में भी लागू नहीं होती थी. लेकिन धारा 370 हटने के बाद वहां भी आईपीसी लागू हो गई. इससे पहले वहां रणबीर दंड संहिता (RPC) लागू होती थी. अंग्रेजों ने लागू की थी IPC ब्रिटिश कालीन भारत (British India) के पहले कानून आयोग (law commission) की सिफारिश (Recommendation) पर आईपीसी (IPC) 1860 में अस्तित्व में आई. और इसके बाद इसे भारतीय दंड संहिता (Indian Penal Code) के तौर पर 1862 में लागू किया गया था. मौजूदा दंड संहिता को हम सभी भारतीय दंड संहिता 1860 के नाम से जानते हैं. इसका खाका लॉर्ड मेकाले (Lord Macaulay) ने तैयार किया था. बाद में समय-समय पर इसमें कई तरह के बदलाव किए जाते रहे हैं.",crime
"मां नहीं बन पाई तो डॉक्टर ने लगा लिया जहरीला इंजेक्शन, हो गई मौत","अमरावती: महाराष्ट्र के अमरावती में एक महिला चिकित्सक ने जिस तरीके से आत्महत्या की, उससे हर कोई हैरान रह गया। साई हेल्थ केयर एंड मल्टी स्पेशलिटी हॉस्पिटल के संचालक डॉ। पंकज दीवान की बीवी डॉ। प्रियंका दीवान ने स्वयं को जहरीला इंजेक्शन देकर खुदखुशी कर ली। वही इस घटना में पुलिस ने प्राथमिकी दर्ज कर ली है तथा महिला चिकित्सक के शव को पोस्टमॉर्टम के लिए अकोला मेडिकल कॉलेज में भेज दिया है। पुलिस के अनुसार, प्रियंका की शादी अगस्त, 2019 में हुई थी। संतान नहीं होने के कारण वह तनाव में थी जिसके पश्चात उसने यह खौफनाक कदम उठा लिया। हालांकि महिला चिकित्सक के घरवालों ने डॉ। पंकज दीवान पर गंभीर इल्जाम लगाते हुए कहा कि वह खुदखुशी कर ही नहीं सकती। पुलिस अफसरों का कहना है कि मंगलवार रात को अपने बेडरूम में सोने गई महिला चिकित्सक प्रातः देर तक नहीं जागी तो घरवालों को डर सताने लगा। डॉ। पंकज दीवान तथा उनके घरवालों ने उन्हें जगाने का प्रयास किया तो अंदर से कोई जवाब नहीं आया। इसके बाद दरवाजा तोड़ा गया तो भीतर डॉ। प्रियंका की लाश पड़ी थी। उनका शरीर नीला पड़ चुका था। इसकी खबर तत्काल पुलिस को दी गई। पुलिस ने मौके पर पहुंचकर लाश को पोस्टमॉर्टम के लिए हॉस्पिटल भेज दिया। हालांकि महिला चिकित्सक के परिजनों के आरोप लगाए जाने के बाद अब 5 चिकित्सकों की खास निगरानी में अकोला मेडिकल कॉलेज में पोस्टमॉर्टम किया जाएगा। अपनी ही बेटियों से छेड़छाड़ करता था 9 बच्चियों का बाप ज़ाकिर अली, छूता था प्राइवेट पार्ट, केस दर्ज 'सिर कटी लाश, हाथ पर बने टैटू...' देखकर मची सनसनी, दिल दहला देगी ये खौफनाक कहानी कर्नाटक: हुबली पथराव का मास्टरमाइंड हिरासत में लिया गया",crime
"ट्रांसपोर्ट कारोबारी ने ठगे सात करोड़ रुपये, गिरफ्तार","नई दिल्ली, 22 अप्रैल (हि.स.)। दिल्ली पुलिस की आर्थिक अपराध शाखा ने ट्रांसपोर्टेशन करने के नाम पर एक कंपनी से सात करोड़ की ठगी करने वाले आरोपित को हैदराबाद से गिरफ्तार किया है। आरोपित की ठगी के चलते पीड़ित को लगभग सात करोड़ का नुकसान हुआ था। पुलिस से बचने के लिए आरोपित ने अपना नाम बदल लिया और लगातार अपने ठिकाने भी बदल रहा था। भारत से फरार होने के लिए आरोपित फर्जी नाम से पासपोर्ट बनवा रहा था। आर्थिक अपराध शाखा की संयुक्त आयुक्त छाया शर्मा के अनुसार, एक निजी ट्रांसपोर्टेशन कंपनी की निदेशक उपमा शर्मा की तरफ से एक शिकायत आर्थिक अपराध शाखा में दर्ज की गई थी। उन्होंने बताया कि जे.साईं कृपा नाम से संदीप तिलवानी नामक शख्स भी ट्रांसपोर्टेशन का कारोबार करता है। उसने चावल के 640 कंटेनर भेजने के लिए उनकी कंपनी में बुकिंग कराई थी। उनका विश्वास जीतने के लिए संदीप ने शुरुआती पेमेंट उन्हें भेजी, लेकिन बाद में उसने बकाया रकम खाते में नहीं भेजी। संदीप ने सामान के अन्य बिल उनसे मांगे और इसकी टेलीग्राफिक पेमेंट की फोटो उन्हें भेजी, लेकिन यह रकम उनके पास नहीं पहुंची थी। इसकी वजह से उन्हें लगभग सात करोड़ रुपये का नुकसान हुआ था। जांच के दौरान पुलिस टीम ने सभी साक्ष्य इकट्ठा किए। व्हाट्सएप चैट से पता चला कि संदीप तिलवानी ने कंटेनर बुक करने के लिए उन्हें कहा था। शुरुआत में उसने पेमेंट भी दी लेकिन बाद में रकम नहीं दी। उसने टेलीग्राफिक ट्रांसफर के सबूत उन्हें भेजे थे, लेकिन वास्तव में खाते में कोई पैसा नहीं आया था। उधर, उसने सामान भिजवाने वाले लोगों से यह रकम ले ली थी। जांच के दौरान पुलिस टीम को पता चला कि वह लगातार अपना ठिकाना बदल रहा है। पुलिस को जानकारी मिली कि वह हैदराबाद में छुपा हुआ है। इस जानकारी पर पुलिस टीम ने उसे पकड़ लिया। पूछताछ में उसने बताया कि वह बीते एक साल में अपने तीन ठिकाने बदल चुका था। उसने समर कुमार के नाम से अपने दस्तावेज भी बनवाए थे। उसका वास्तविक पासपोर्ट 2019 में बैंकॉक में जब्त हो गया था। इसके बाद वह अवैध तरीके से भारत लौटा था। उसने नया पासपोर्ट समर कुमार के नाम से बनवाने के लिए दस्तावेज जमा कराए थे। वह भारत छोड़कर भागने की फिराक में था। पुलिस को छानबीन के दौरान पता चला है कि वह अपनी दोस्त के साथ लिव इन रिलेशनशिप में रहता था। उसने हैदराबाद से बीकॉम किया है। हिन्दुस्थान समाचार/अश्वनी",crime
"शादी में जा रही नाबालिग को उठाकर ले गए 5 लोग, फिर बारी-बारी से किया...","गया: बिहार के गया जिले के मोहनपुर के एक गांव में शादी कार्यक्रम में सम्मिलित होने जा रही नाबालिग से सामूहिक दुष्कर्म की घटना को अंजाम दिया गया है। घटना को 19 अप्रैल की देर रात को अंजाम दिया गया था। एक दिन के पश्चात् 20 अप्रैल को घरवालों ने महिला थाने में मुकदमा दर्ज कराया था। घटना में सिटी SP राकेश कुमार ने कहा कि 19 अप्रैल की देर रात 5 व्यक्तियों ने नाबालिग लड़की को उठाकर उसके साथ सामूहिक दुष्कर्म की घटना को अंजाम दिया। नाबालिग एक शादी कार्यक्रम में सम्मिलित होने जा रही थी। इस घटना में पीड़ित और उसके घरवालों की तरफ से दर्ज कराए गए आवेदन के आधार पर महिला थाना में शिकायत दर्ज की गई तथा 5 लोगों को अपराधी बनाया गया। वही मामले की गंभीरता को देखते हुए वरिष्ठ SP हरप्रीत कौर ने कांड में तहकीकात का जिम्मा महिला थाना प्रभारी रवि रंजना कुमारी को दिया था। महिला थानाध्यक्ष ने त्वरित कार्रवाई करते हुए एक्शन लिया तथा घटना के अपराधी विनोद मांझी, प्रकाश मांझी एवं राहुल मांझी को गिरफ्तार कर लिया। पुलिस ने कहा कि घटना में विकास कुमार मांझी, प्रकाश कुमार मांझी को भी अपराधी बनाया गया है। फिलहाल इनकी गिरफ्तारी नहीं हो पाई है। सभी अपराधी मोहनपुर थाना के लाडु गांव के रहने वाले हैं। अपनी ही बेटियों से छेड़छाड़ करता था 9 बच्चियों का बाप ज़ाकिर अली, छूता था प्राइवेट पार्ट, केस दर्ज 'सिर कटी लाश, हाथ पर बने टैटू...' देखकर मची सनसनी, दिल दहला देगी ये खौफनाक कहानी कर्नाटक: हुबली पथराव का मास्टरमाइंड हिरासत में लिया गया",crime
सुलतानपुर : तिलक समारोह में हर्ष फायरिंग के दौरान एक व्यक्ति की मौत,"- पुलिस पांच लोगों को हिरासत में लेकर कर रही पूछताछ सुलतानपुर, 22 अप्रैल (हि.स.)। जयसिंहपुर थाना क्षेत्रान्तर्गत ग्राम पीपरी भावीपुर तिलक समारोह में बीतीरात हुए हर्ष फायरिंग में एक व्यक्ति की मौत हो गयी। पुलिस ने कार्रवाई करते हुए समारोह में शामिल पांच लोगों को हिरासत मे लेकर जांच शुरु कर दी है। जयसिंहपुर क्षेत्राधिकारी डॉक्टर कृष्णकांत सरोजनी ने शुक्रवार को जानकारी देते हुए बताया कि विजय शंकर पांडे के पुत्र शैलेंद्र पांडे का तिलक का कार्यक्रम हो रहा था। बीती रात तिलक के दौरान हुए हर्ष फायरिंग में दोस्तपुर थाना के कोहरा निवासी शेषमणि पांडे की गोली लगने से मृत्यु हो गई। पुलिस ने वीडियो फुटेज के आधार पर पांच लोगों को चिन्हित किया गया है, जिसमें विजय शंकर पांडे, उनके पुत्र शैलेंद्र पांडे, जय प्रकाश पांडे,अरविंद मिश्रा और विनोद मिश्रा को हिरासत में लिया गया। इस दौरान एक बिना नम्बर की बोलेरो गाड़ी भी बरामद की है। हिन्दुस्थान समाचार /दयाशंकर",crime
"Jodhpur News: अपहरण के बाद ज्वैलर की हत्या, पुलिस के सामने गिड़गिड़ाते रहे पिता","राजस्थान के जोधपुर से ज्वैलर के किडनैप और हत्या का मामला सामने आया है. रातानाडा के रहने वाले ज्वैलर अनिल सोनी की पाल गांव में ज्वेलरी की दुकान है. वो बुधवार रात 8 बजे तक जब घर नहीं पहुंचा तो परिजनों ने उसकी तलाश शुरू की. इस दौरान कई बार फोन भी किया लेकिन स्विच ऑफ आया. परिजन ने दुकान के आसपास के सीसीटीवी भी देखें तो उसमें राजू माली नाम का शख्स के साथ शाम साढ़े छह बजे क्रेटा कार में अनिल को अपने साथ ले जाता दिखाई दिया. मृतक के परिजनों का आरोप है कि पुलिस को जब इसकी जानकारी दी तो इसे गंभीरता से नहीं लिया और टालमटोल कर उन्हें घर वापस भेज दिया. सीसीटीवी फुटेज देखन के बाद पुलिस कहा कि उनका बेटा अपनी मर्जी से कार में बैठकर जा रहा है. कुछ देर बाद सांडेराव टोल से फास्ट टैग कटने का मैसेज अनिल के पिता भंवरलाल सोनी के मोबाइल पर आया. इसकी सूचना भी पुलिस को दी गई. बावजूद इसके पुलिस ने एफआईआर दर्ज नहीं की. पुलिस ने कहा कि नाकेबंदी काराई फिर वो बचकर निकल गए. इसके बाद रातभर पुलिस अपहरणकर्ता का पता नहीं लगा पाई. गुरुवार सुबह 11 बजे पुलिस को सूचना मिली कि उदयपुर के सायरा थाना क्षेत्र में एक अधजला शव मिला है, जिसके बाद पुलिस ने अनिल के परिजनों को शिनाख्त के लिए बुलाया. परिजनों ने अनिल के शव होने की पुष्टि की. अब पुलिस राजू माली का पता लगाने की कोशिश कर रही है. साथ ही घटना के कारणों की पड़ताल कर रही है. जोधपुर पुलिस ने आनन-फानन में दोपहर 12.29 पर एफआईआर दर्ज की. जबकि परिजनों ने पहली जानकारी बुधवार रात करीब 8:00 बजे ही पुलिस को दे दी थी. परिजनों का आरोप है कि अगर इस मामले को पुलिस ने गंभीरता से लिया होता तो अपहरणकर्ताओं तक आसानी से पहुंचा जा सकता था. पुलिस की लापरवाही से अनिल की हत्या हुई. वहीं इस मामले पर एसीपी जयप्रकाश अटल का कहना है कि इस घटना में शामिल आरोपी को जल्द ही गिरफ्तार कर लिया जाएगा. इस मामले की गंभीरता से जांच की जा रही है.",crime
Jahangirpuri: जामा मस्‍ज‍िद में जुम्‍मे की नमाज पर बच्‍चों की नहीं होगी Entry,"नई द‍िल्‍ली. जहांगीरपुरी में हुई साम्‍प्रदाय‍िक ह‍िंसा (Jahangirpuri Violence) और बवाल के बाद अत‍िक्रमण हटाने के ख‍िलाफ चले एमसीडी (MCD) के बुलडोजर के बाद स्‍थित‍ि और भी खराब हो गई है. इलाके में स्‍थ‍ित‍ि तनावपूर्ण और बेहद ही संवेदनशील बनी हुई है. इसको लेकर द‍िल्‍ली पुल‍िस (Delhi Police) और अर्द्धसैन‍िक बल की टुकड़‍ियां तैनात की हुई हैं. खासकर ऐसे मौके पर जब स‍ियासी दलों के प्रत‍िन‍िध‍िमंडलों का लगातार दौरा हो रहा है. हालातों को भांपते हुए आज जुम्‍मे की नमाज को लेकर भी एहत‍ियात बरती जा रही है. जहांगीरपुरी स्थ‍ित जामा मस्जिद (Jama Masjid) में आज शुक्रवार को जुम्मे की नमाज में छोटे बच्चों के आने से मना कर द‍िया है. ऐसा इसल‍िए भी कि‍या है क‍ि कहीं कोई बच्‍चा खेल-खेल में भी क‍िसी पर पत्‍थर ना उछाल दे. स्‍थ‍िति बेहद ही नाजुक और तनावपूर्ण बनी हुई है. इसको लेकर जामा मस्‍ज‍िद का प्रशासन भी पूरी तरह से सतर्क है. मस्जिद ने ऐलान किया है कि वो शांतिपूर्वक तरीके से नमाज अता करेंगे. ं: जहांगीरपुरी में होगा सियासी जुटान, TMC की फैक्ट फाइंडिंग और सपा की जांच टीम का दौरा आज इतना ही नहीं, सुरक्षा एजेंस‍ियां भी बेहद अलर्ट तरीके से तैनात हैं. खासकर द‍िल्‍ली पुल‍िस (Delhi Police) क‍िसी भी छोटी बड़ी चूक को होने नहीं देना चाहती है. इसके चलते पूरे इलाके में द‍िल्‍ली पुल‍िस के जवानों की भारी तैनाती की हुई है. सुरक्षा व्‍यवस्‍था पूरी तरह से चाक चौबंद की हुई है. ऐसे में जब आज जुम्‍मे की नमाज अता करने के ल‍िए नमाज‍िए बड़ी संख्‍या में आते हैं तो पुल‍िस के आला अफसरों ने गुरुवार को द‍िनभर अलग-अलग जगहों पर जाकर स्थानीय लोगों से बातचीत की. उन सभी से शांति बनाए रखने की अपील भी की. इस बीच देखा जाए तो एमसीडी की ओर से हटाए गए अत‍िक्रमण वाली साइट को लेकर द‍िल्‍ली पुल‍िस और ज्‍यादा सतर्क है. हालांक‍ि यह पूरा इलाका शांत हैं. बावजूद इसके पुल‍िस के जवान कालोन‍ियों में रातभर पहरा दे रहे हैं. पुल‍िसकर्मी सादा वर्दी में गश्‍त कर रहे हैं ज‍िससे की रात के समय कोई बवाल ना खड़ा हो जाए. इलाके में ड्रोन की मदद से भी लगातार न‍िगरानी की जा रही है. इतना ही नहीं आगजनी जैसी घटना नहीं हो, इससे न‍िपटने के ल‍िए फायर टेंडर आद‍ि की भी व्‍यवस्‍था की गई है. उधर, सुप्रीम कोर्ट के आदेशों के बाद द‍िल्‍ली पुल‍िस और ज्‍यादा अलर्ट हो गई है. मीडिया को सी-ब्लॉक आवासीय क्षेत्र में प्रवेश करने से रोक दिया गया है. ऐसा यहां पर कानून-व्यवस्था की स्थिति बनाए रखने और स्‍थ‍ित‍ि खराब नहीं हो, इसलिए क‍िया गया है. हालांक‍ि सुप्रीम कोर्ट के आदेशों के बाद अब एमसीडी को कार्रवाई करने से अगले आदेशों तक के ल‍िए रोक द‍िया गया है.",crime
"गोरखपुर: पर्स लूट के दौरान बाइक से गिरी महिला, गंभीर","विस्तार  गोरखपुर के गुलरिहा इलाके के बरगदही केवटान के पास बुधवार रात 9.15 बजे बाइक सवार बदमाशों ने दूसरे बाइक पर बैठी एक महिला का पर्स लूट लिया। खींचातानी के दौरान महिला बाइक से गिर गई जिससे सिर पर गंभीर चोट आई। उन्हें नर्सिंग होम के आईसीयू में भर्ती कराया गया। उधर, बदमाश पर्स लेकर फरार हो गया। पर्स में आठ हजार रुपये व मोबाइल फोन मौजूद थे। पुलिस मामले की जांच कर रही है। जानकारी के मुताबिक, महराजगंज जिले के श्यामदेउरवा थाना क्षेत्र के ग्राम कतरारी निवासी सुलेमान उर्फ राजू की भाभी का पीजीआई लखनऊ से इलाज चलता है। वह नियमित जांच के लिए जाते हैं। बुधवार रात नौ बजे रेलवे स्टेशन से भाभी को बाइक से लेकर महराजगंज जा रहे थे। सुलेमान का कहना है कि वह गुलरिहा थाना क्षेत्र के बरगदही केवटान तक पहुंचे थे कि पीछे से एक बाइक पर सवार तीन बदमाश ओवरटेक करके बाइक पर बैठीं भाभी का पर्स लूटने की कोशिश करने लगे। पर्स को तेजी से अपनी ओर खींचा जिससे भाभी नीचे गिर गईं।",crime
मोतिहारी में नकली दवा बनाने का भंडाफोड़,"-सत्तू,बेसन,टूथपेस्ट सौफ और गुड के साथ खाली रैपर सहित कई समान जब्त मोतिहारी,22 अप्रैल(हि.स.)।जिला मुख्यालय से सटे रघुनाथपूर ओपी क्षेत्र में संपूर्ण आरोग्य केन्द्र के नाम से संचालित एक नर्सिंग होम में ड्रग विभाग ने छापामार कर अवैध दवा फैक्ट्री का उद्भभेदन किया है। सीएस डॉ अंजनी कुमार के निर्देश पर उक्त छापेमारी की गई है। जानकारी के अनुसार सम्पूर्ण आरोग्य केंद्र नामक अस्पताल के संचालन के आड़ में नकली दवा बनाने का कारोबार यहां वर्षो से चल रहा था। जिसकी गुप्त सूचना के बाद उक्त कारवाई की गयी।मौके से चना का सत्तु,दवा का रैपर खाली कैप्सूल्स,विभिन्न ब्रांड का टूथ पेस्ट,डिस्टिल वाटर और गुड का घोल सहित कई आपत्तिजनक सामान जब्त किया गया है। जिसका उपयोग नकली दवा बनाने में किया जा रहा था।छापेमारी के दौरान एक व्यक्ति तुरकौलिया सेनवरिया का दिनेश कुमार चौधरी उर्फ डीके चौधरी हिरासत में लिया गया है। जिसने बताया कि वह बीएएमएस चिकित्सक है। बहरहाल उसके कागजातों की जांच की जा रही है। पुलिस के पहुंचने के बाद तकरीबन एक घन्टा मशक्कत के बाद उसने गेट खोला। प्रारंभिक पूछताछ में उसने अपना नाम राहुल कुमार बता कर रेड टीम को बरगलाने का प्रयास किया फिर थोड़ी सख्ती के बाद सही नाम पता बताया। बताया जा रहा है कि वह गत विधानसभा चुनाव में हरसिद्धि विधान सभा से निर्दलीय चुनाव लड़ चुका है।ड्रग इंस्पेक्टर दयानंद प्रसाद ने बताया कि सभी जब्त किये गये सामानों की सूची बनाकर एफआईआर दर्ज किया जायेगा।साथ ही गिरफ्तार किये डी.के चौधरी से पूछताछ के बाद इस रैकेट में शामिल अन्य लोगों का भी खुलासा किया जायेगा।टीम में मजिस्ट्रेट अजित कुमार,ड्रग इंस्पेक्टर दयानन्द प्रसाद,सुशील कुमार,रविन्द्र मोहन,रघुनाथपुर थानाध्यक्ष मुकेश कुमार सहित सशस्त्र बल शामिल थे। हिन्दुस्थान समाचार/आनंद प्रकाश",crime
"अपनी ही बेटियों से छेड़छाड़ करता था 9 बच्चियों का बाप ज़ाकिर अली, छूता था प्राइवेट पार्ट, केस दर्ज","लखनऊ: सख्त कानून और सरकार के तमाम दावों के बावजूद महिलाओं और बच्चियों के साथ होने वाले अपराधों में कमी नहीं आ रही है। कई बार तो महिलाएं और बच्चियां, अपने ही किसी रिश्तेदार की गन्दी नियत का शिकार हो जाती है। ऐसा ही एक घिनोना मामला उत्तर प्रदेश के बुलंदशहर से सामने आया है, जहाँ एक अब्बू अपनी ही बेटियों के साथ छेड़छाड़ करता था। मामले में बेटियों द्वारा दी गई लिखित शिकायत के आधार पर आरोपित अब्बू जाकिर अली के खिलाफ केस दर्ज कर लिया गया है। वहीं बुलंदशहर पुलिस ने मामले में कार्रवाई भी शुरू कर दी है। पत्रकार सचिन गुप्ता ने ट्वीट करते हुए इस मामले में जानकारी दी है, उन्होंने लिखा कि, ' UP के जिला बुलंदशहर में 45 साल के जाकिर अली की 9 बेटियाँ हैं। आज 3 बेटियों ने SSP से शिकायत की है। आरोप लगाया है कि पिता सारी बेटियों से छेड़छाड़ करते हैं, प्राइवेट पार्ट को छूते हैं, अपने साथ सोने के लिए बाध्य करते हैं। पुलिस ने जाँच शुरू की। #Bulandshahr' वहीं सचिन गुप्ता के ट्वीट का संज्ञान लेते हुए बुलंदशहर पुलिस ने भी जवाब दिया है। पुलिस ने अपने ट्वीट में लिखा, 'लड़कियों द्वारा पिता पर लगाए गए आरोपों के संबंध में प्राप्त तहरीर के आधार पर थाना स्याना पर अभियोग पंजीकृत कराते हुए अग्रिम विधिक कार्यवाही सुनिश्चित की जा रही है।' हालाँकि, इस पुलिस ने मामले को संज्ञान लेकर कार्रवाई शुरू कर दी है। वहीं एक पत्र वायरल हो रहा है जिसमें उन तीन बेटियों का दावा करते हुए एक शिकायत दर्ज करने का आग्रह किया गया है। रहस्यमयी स्थिति में नाबालिग लड़की की मौत, पिता ने घर के पीछे दफनाया शव... ऑनर किलिंग का शक",crime
रेलवे सुरक्षा कर्मियों ने रक्सौल स्टेशन से पांच लाख के ब्राउनसुगर के साथ तस्कर को किया गिरफ्तार,"मोतिहारी,21अप्रैल(हि.स.)रक्सौल में रेलवे के सुरक्षाकर्मियों ने गुरुवार देर रात पांच लाख के ब्राउनसुगर के साथ एक तस्कर को गिरफ्तार किया है।रेलवे सुरक्षा बल के इंस्पेक्टर ऋतुराज कश्यप ने आज यहां बताया कि गुप्त सूचना मिली थी कि रक्सौल स्टेशन के सर्कुलेटिंग एरिया में एक व्यक्ति ब्राउनसुगर लेकर आने वाला है। सूचना के बाद रेलवे सुरक्षा बल और रेल पुलिस ने संयुक्त रूप से घेराबंदी कर ब्राउन सुगर के साथ तस्कर को गिरफ्तार कर लिया।जिसकी पहचान पश्चिमी चंपारण जिले के बेतिया छावनी के निवासी दीपक चौधरी के रूप मे की गयी है।पूछताछ के दौरान उसने बताया कि रक्सौल के एक ड्रग्स माफिया से पांच लाख रुपये में ब्राउनसुगर खरीद कर बिहार के बाहर ले जा रहा था।रेलवे सुरक्षाकर्मी उस माफिया को चिन्हित कर गिरफ्तारी में जुटे हैं। हिन्दुस्थान समाचार/आनंद प्रकाश",crime
"'सिर कटी लाश, हाथ पर बने टैटू...' देखकर मची सनसनी, दिल दहला देगी ये खौफनाक कहानी","भागलपुर: बिहार के भागलपुर से एक दिल दहला देने वाली घटना सामने आ रही है, जो अवैध संबंध में उलझी एक खौफनाक कहानी है। यह मामला होली के दिन महिला के कटे हुए सिर के साथ आरम्भ हुआ था, किन्तु पुलिस की तहकीकात में क़त्ल का खुलासा हो गया है। पुलिस ने वैज्ञानिक तरीके से की गई तहकीकात के पश्चात् सबसे पहले शव का शिनाख्त किया। तत्पश्चात, महिला के पति को क़त्ल के इल्जाम में गिरफ्तार कर लिया, फिर हत्या की गुत्थी सुलझती चली गई। वही अवैध संबंधों में उलझी इस कहानी की कड़ी तब जुड़ने शुरू हुए, जब पुलिस की तहकीकात में पता चला कि अपराधी पति को अपनी पत्नी पर बहुत पहले से शक था कि उसकी बीवी का दूसरे व्यक्ति से अफेयर है। उसके बाद उसने अपने दोस्तों से सहायता ली तथा 5 दोस्तों के साथ मिलकर अपनी बीवी का गला काटकर क़त्ल कर दिया। बुधवार को पुलिस ने पति के साथ उसके 3 सहयोगियों को गिरफ्तार कर लिया। दो अन्य की गिरफ्तारी के लिए पुलिस छापेमारी कर रही है। आपको बता दें कि होली के दिन बुद्धूचक पुलिस को भोरंग के पास अज्ञात महिला की सिर कटी लाश प्राप्त होने की तहरीर मिली थी। दो दिन पश्चात् महिला का सिर भी बरामद हो गया। महिला की पहचान नहीं होने पर पुलिस ने शव की अंत्येष्टि भी कर दी थी। घटना में कहलगांव SDPO शिवानंद सिंह ने कहा कि महिला के हाथ पर नवीन नाम का टैटू गोदा हुआ था। जिसके आधार पर पुलिस ने सिर कटी महिला की पहचान की। पुलिस को पता चला कि महिला बुद्धूचक थाना इलाके के रहने वाले निवासी नवीन मंडल की बीवी है। उसके बाद शक के आधार पर पुलिस नवीन की खोज करने लगी। पुलिस ने नवीन को गिरफ्तार किया तथा उसकी निशानदेही पर उसके सहयोगी नारद पंडित, पटवारी मंडल तथा भुवनेश्वर मंडल को उनके घर से दबोच लिया। कहलगांव SDPO ने बताया कि पति नवीन मंडल ने अपनी पत्नी के क़त्ल करने की बात को कबूल कर लिया है। पुलिस को दिए बयान में नवीन ने कहा कि उसकी पत्नी का गांव में किसी दूसरे व्यक्ति के साथ अवैध संबंध था, जिसको लेकर वह परेशान था। निरंतर इस बात को लेकर गांव में ताने सुनने को मिलता था, इसलिए अपने दोस्तों के साथ मिलकर उसका क़त्ल कर दिया। कर्नाटक: हुबली पथराव का मास्टरमाइंड हिरासत में लिया गया शराब तस्करी का ऐसा तरीका जिसे देख पुलिस भी रह गई दंग, ऑटो की छत को बना दिया टंकी रहस्यमयी स्थिति में नाबालिग लड़की की मौत, पिता ने घर के पीछे दफनाया शव... ऑनर किलिंग का शक",crime
कर्नाटक: हुबली पथराव का मास्टरमाइंड हिरासत में लिया गया,"हुबली (कर्नाटक): कर्नाटक के हुबली शहर में शनिवार रात पुराने हुबली पुलिस स्टेशन पर भीड़ द्वारा पथराव करने के बाद धारा 144 कर्फ्यू लगा दिया गया है, जिसमें चार अधिकारी घायल हो गए हैं। पुलिस के अनुसार यह प्रतिबंध 23 अप्रैल तक चलेगा। कानून-व्यवस्था की स्थिति के संबंध में कुल 12 मामले दर्ज किए गए हैं, जिसके परिणामस्वरूप 134 गिरफ्तारियां हुई हैं। हुबली-धारवाड़ के पुलिस आयुक्त लाभ राम ने कहा, ""मुख्य मामला 16 अप्रैल की रात (पत्थरबाजी) की घटना के संबंध में दर्ज किया गया था, जबकि हमने कानून-व्यवस्था की स्थिति के संबंध में 12 मामले दर्ज किए, जिसके परिणामस्वरूप 134 गिरफ्तारियां। दक्षिण अनुमंडल 5 थाना सीमा में शनिवार तक धारा 144 लागू रहेगी।"" आयुक्त ने यह भी कहा कि पथराव की घटना के लिए न्यायिक हिरासत में रखे गए एक छात्र को अदालत ने परीक्षा देने की अनुमति दी थी। ""अदालत ने न्यायिक हिरासत में एक छात्र अभिषेक को परीक्षा देने की अनुमति दी है। हम आवश्यक व्यवस्था करेंगे।"" राम ने अपने विचार व्यक्त किए। 16 अप्रैल को ओल्ड हुबली थाने में पथराव की घटना में एक इंस्पेक्टर समेत चार पुलिस अधिकारी घायल हो गए थे. थाने के बाहर जमा भीड़ ने हंगामा कर दिया और थाने व पुलिस वाहनों पर पथराव शुरू कर दिया। पुलिस ने भीड़ को तितर-बितर करने के प्रयास में लाठीचार्ज किया, लेकिन भीड़ पागल हो गई, इसलिए उन्होंने उन्हें तितर-बितर करने के लिए आंसू गैस के गोले छोड़े।",crime
लिफ्ट में फंसे चार लोगों को दमकल कर्मियों ने सुरक्षित निकाला,"नई दिल्ली, 22 अप्रैल (हि.स.)। उत्तर पश्चिमी जिले के मॉडल टाउन स्थित एक मैरिज हॉल की लिफ्ट में दो महिलाओं समेत चार लोग फंस गये। सूचना मिलने पर मौके पर पहुंचे दमकल कर्मियों ने कड़ी मशक्कत के बाद चारों लोगों को सुरक्षित बाहर निकाल लिया। फिलहाल पुलिस मामले की जांच कर रही है। दमकल विभाग के निदेशक अतुल गर्ग ने बताया कि देर रात मैरिज हॉल में आग लगने की सूचना मिली थी। इस बीच मैरिज हॉल की लिफ्ट में दो महिलाएं और दो पुरुष फंस गए। इधर, सूचना मिलते ही दमकल की चार गाड़ियों को मौके पर भेजा गया। दमकल की टीम ने लिफ्ट के ऊपरी हिस्से को काटा और फिर चारों को बाहर निकाला। बचाये गये लोगों की पहचान केशवपुरम निवासी रोशन लाल (80), रोहिणी सेक्टर- 11 निवासी सतीश कुमार (70) राजकुमारी (67) और श्रुति (36) के रूप में हुई है। दमकल निदेशक के अनुसार मामला दिल्ली में जीटी करनाल रोड के पास शक्ति नगर के ग्रीन लाउंज फैशन मैरिज हॉल का है। वहीं, अगर दमकल की टीम लिफ्ट का ऊपरी हिस्सा काटकर इन चारों को बाहर नहीं निकलती तो इनकी जान जा सकती थी। हिन्दुस्थान समाचार/अश्वनी",crime
"गया में नाबालिग से 5 लोगों ने किया गैंगरेप, शादी समारोह में शामिल होने जा रही थी पीड़िता","गया जिले के मोहनपुर के एक गांव में शादी समारोह में शामिल होने जा रही नाबालिग से गैगरेप की वारदात को अंजाम दिया गया है. वारदात को 19 अप्रैल की देर रात को अंजाम दिया गया था. एक दिन के बाद 20 अप्रैल को परिजनों ने महिला थाने में मामला दर्ज कराया था.  मामले में सिटी एसपी राकेश कुमार ने बताया कि 19 अप्रैल की देर रात पांच लोगों ने नाबालिग लड़की को उठाकर उसके साथ गैंगरेप की वारदात को अंजाम दिया. नाबालिग एक शादी समारोह में शामिल होने जा रही थी. इस मामले में पीड़ित और उसके परिजनों की ओर से दर्ज कराए गए आवेदन के आधार पर महिला थाना में FIR दर्ज किया गया और पांच लोगों को आरोपी बनाया गया. मामले की गंभीरता को देखते हुए सीनियर एसपी हरप्रीत कौर ने कांड में जांच का जिम्मा महिला थाना प्रभारी रवि रंजना कुमारी को दिया था. महिला थानाध्यक्ष ने त्वरित कार्रवाई करते हुए एक्शन लिया और घटना के आरोपी विनोद मांझी, प्रकाश मांझी एवं राहुल मांझी को गिरफ्तार कर लिया. पुलिस ने बताया कि मामले में विकास कुमार मांझी, प्रकाश कुमार मांझी को भी आरोपी बनाया गया है. फिलहाल इनकी गिरफ्तारी नहीं हो पाई है. सभी आरोपी मोहनपुर थाना के लाडु गांव के रहने वाले हैं.",crime
"शराब तस्करी का ऐसा तरीका जिसे देख पुलिस भी रह गई दंग, ऑटो की छत को बना दिया टंकी","पटना: बिहार में पूर्ण शराबबंदी लागू है। शराब पीना तथा बेचना दोनों कानूनन अपराध है किन्तु प्रदेश में शराब तस्कर व्यक्तियों के बीच इसे पहुंचाने के ऐसे-ऐसे तरीके तलाश निकालते हैं जिसे देखकर पुलिस भी अपना सिर खुजलाने लगती है। बिहार पुलिस को समझ में नहीं आता कि आखिर इन तस्करों पर कैसे नियंत्रण लगाया जाए। हाला ही में सामने आई घटना सुपौल की है, जहां शराब तस्करी का नया तरीका देखकर पुलिसवाले गच्चा खा गए। घंटों की मशक्कत के पश्चात् भी पुलिस शराब का पता नहीं लगा पाई, किन्तु जब सच्चाई खुली तो पुलिसकर्मी दंग रह गए। सुपौल के जदिया थाना इलाके में एक ऑटो के पलटने के पश्चात उसका चालक वहां से भाग गया। पुलिस जब वहां पहुंची, तो ऑटो के आस-पास पुलिस को शराब की गंध आने लगी। उसके बाद पुलिस ने ऑटो की जांच आरम्भ की। वही पहली बार तलाशने पर पुलिस को कुछ पता नहीं लगा किन्तु फिर से तलाशी के लिए पुलिस ने ऑटो के एक-एक हिस्से को अलग करना आरम्भ किया। जैसे ही पुलिस ने ऑटो की छत को हटाया तो हैरान रह गई। ऑटो की पूरे छत को शराब के तहखाने में परिवर्तित कर दिया गया था जिसके माध्यम से तस्करी की जा रही थी। पुलिस ने ऑटो की छत से भारी मात्रा में अवैध शराब जब्त की। ऑटो से विदेशी शराब की सैकड़ों बोतलें जब्त हुईं। तत्पश्चात, पुलिस ने तत्काल पूरे क्षेत्र में ऑटो की जांच करने का आदेश जारी कर दिया है। अब पुलिस हर ऑटो की छत की विशेष रूप से तहकीकात कर रही है। पुलिस को पता चला है कि सुपौल में ऑटो के जरिए शराब की भारी मात्रा में तस्करी की जाती है जिसमें कुछ पुलिसकर्मियों की भी संलिप्तता है। इस घटना को लेकर त्रिवेणीगंज के DSP गणपति ठाकुर ने कहा कि पूरी घटना की तहकीकात की जा रही है तथा ऑटो से शराब तस्करी के पूरे नेटवर्क का भंडाफोड़ किया जाएगा। रहस्यमयी स्थिति में नाबालिग लड़की की मौत, पिता ने घर के पीछे दफनाया शव... ऑनर किलिंग का शक प्रेमिका को धोखा देकर दूसरी लड़की से शादी कर रहा था प्रेमी, पुलिस ने किया गिरफ्तार खुद को बताता था पुलिस दरोगा...मांगता था रंगदारी, इस तरह हुआ भंडाफोड़",crime
"रहस्यमयी स्थिति में नाबालिग लड़की की मौत, पिता ने घर के पीछे दफनाया शव... ऑनर किलिंग का शक","लखनऊ: उत्तर प्रदेश के बांदा से एक सनसनीखेज मामला प्रकाश में आया है. जहां पर एक 17 वर्षीय नबालिग लड़की की संदिग्ध परिस्थितियों में मौत हो गई थी. इसके बाद मृतका के पिता ने उसके शव को घर के पीछे दफन कर दिया. सूचना मिलने के बाद मौके पर पुलिस अधीक्षक सहित कई थानों की फोर्स मौके पर पहुंची और मजिस्ट्रेट के सामने शव को बाहर निकाला. पुलिस ने शव को कब्जे में लेकर पोस्टमार्टम के लिए पहुंचा दिया है और मृतक लड़की के पिता से पूछताछ कर रही है. पुलिस के अनुसार, एक सूचना मिली थी कि नरैनी थाना क्षेत्र के गुढाकला बजरंग चौराहा गांव में एक नाबालिग लड़की गांव से लापता है. जांच के दौरान लड़की के पिता से पूछताछ की गई तो पता चला कि बेटी की मौत के बाद उसने शव को घर के पीछे दफन कर दिया है. वहीं, मामले कि सूचना मिलते ही पुलिस अधीक्षक भी मौके पर पहुंचे और मजिस्ट्रेट के सामने दफन शव को बाहर निकालकर पोस्टमार्टम के लिए पहुंचा दिया. ग्रामीणों का कहना है कि प्रेम प्रसंग के कारण लड़की की हत्या की गई है. CO नरैनी नितिन कुमार ने जानकारी दी है कि दिनांक 20 अप्रैल 2022 को थाना नरैनी पर सूचना मिली कि नरैनी कालिंजर रोड पर बजरंग चौराहा में रैना पुत्री देशराज उम्र 17 वर्ष घर से लापता है, इस सूचना पर नरैनी प्रभारी मौके पर गए और लड़की के पिता मिले. पूछताछ में लड़की के पिता ने थाना प्रभारी को बताया कि उनकी लड़की की मृत्यु हो चुकी है, उसने जहर खा लिया था इसके बाद घर के पीछे दफन कर दिया था.  मृतक लड़की के पिता के बयान के आधार पर पुलिस ने केस दर्ज कर लिया है. SDM से मंजूरी लेकर उन्हीं की मौजूदगी में शव को बाहर निकलवाया गया और पंचनामा की कार्रवाई के बाद शव को पोस्टमार्टम के लिए भेजा. पुलिस का कहना है कि पीएम रिपोर्ट आने के बाद आगे की कार्रवाई की जाएगी. प्रेमिका को धोखा देकर दूसरी लड़की से शादी कर रहा था प्रेमी, पुलिस ने किया गिरफ्तार खुद को बताता था पुलिस दरोगा...मांगता था रंगदारी, इस तरह हुआ भंडाफोड़ शादी के 10 घंटे बाद ही हुई दुल्हन की मौत, ख़ुशी के बीच पसर गया मातम",crime
"सनकी आशिक ने शादीशुदा महिला पर चाकू से किए ताबड़तोड़ वार, दौड़कर घर में घुसी तो भी नहीं बची जान","दक्षिणी पश्चिमी दिल्ली के सागरपुर इलाके में दिनदहाड़े सिरफिरे आशिक ने एक महिला के ऊपर ताबड़तोड़ चाकू से वार कर हमला कर दिया. घायल होने के बाद महिला अपनी जान बचाने के लिए एक घर में घुस गई. जहां रहने वाले लोगों ने घायल महिला को नजदीकी अस्पताल में भर्ती कराया, जहां डॉक्टरों ने उपचार के दौरान उसे मृत घोषित कर दिया. इधर वारदात को अंजाम देने के बाद आरोपी मौके से फरार हो गया. जानकारी के मुताबिक, अशोक पार्क स्थित गली-संख्या-08 के पास राधे श्याम की कबाड़ी की दुकान है. दुकान के समीप ही उसका घर है. दोपहर करीब ढ़ाई बजे राधेश्याम को किसी ने बताया कि गली में एक महिला को कोई चाकू मार रहा है. राधेश्याम तुरंत गली की ओर दौड़ा तो देखा एक महिला उसके घर में घुसी है. घर के अंदर जाकर देखा तो महिला के शरीर के विभिन्न हिस्सों में चाकू के घाव थे. महिला जमीन पर गिर पड़ी,जिसे राधे श्याम ने अपने भाई की मदद से स्कूटी से तुरंत दीनदयाल हॉस्पिटल में भर्ती कराया, जहां डॉक्टरों ने उसे मृत घोषित कर दिया.  वहीं, हॉस्पिटल से ही मामले की सूचना पुलिस को दी गई. पुलिस सूत्रों की मानें तो महिला शादीशुदा है और उसके दो बच्चे हैं. वहीं, आरोपित भैरव भी शादीशुदा है और उसके भी दो बच्चे हैं. मजदूर वर्ग से ताल्लुक रखने वाला भैरव और मृतका आरती सागरपुर के अलग-अलग इलाकों में रहते थे. फिलहाल सागर पुर थाना पुलिस ने शव को कब्जे में लेकर पोस्टमार्टम के लिए दीनदयाल हॉस्पिटल के शवगृह में सुरक्षित रखवा दिया है और आरोपी के खिलाफ मामला दर्ज कर फरार आरोपी की तलाश कर रही है. साथ ही पुलिस यह जानने की कोशिश कर रही है कि महिला अशोक पार्क कैसे आई? क्या उसे भैरव ने बुलाया था या फिर महिला किसी काम से आई थी? फिलहाल पुलिस सभी दृष्टिकोण से मामले की जांच कर रही है. (इनपुट: ओपी शुक्ला)",crime
"आंध्र में सेक्स ट्रैफिकिंग, रेप का खौफ: दलित किशोरी के मामले ने 65 पुरुषों,15 महिलाओं के रैकेट का भंडाफोड़","हैदराबाद: आंध्र प्रदेश में हाल में एक 13 वर्षीय दलित लड़की के लापता होने के मामले में धीरे-धीरे खुलती परतों ने जब एक चौंकाने वाला सेक्स ट्रैफिकिंग रैकेट का भंडाफोड़ कर दिया तो राज्य पुलिस ने 80 संदिग्धों की धर-पकड़ के लिए व्यापक स्तर पर अभियान छेड़ दिया.  गुंटूर की सहायक पुलिस अधीक्षक के. सुप्रजा ने दिप्रिंट को बताया कि करीब 65 लोगों ने गुंटूर के मेडिकोंडुरु गांव की इस किशोरी के साथ कथित तौर पर 6 महीने से अधिक समय तक बलात्कार किया है, जिसमें न केवल ग्राहक बल्कि इस रैकेट को चलाने वाले लोग भी शामिल हैं. सुप्रजा ने बताया कि 80 संदिग्धों की सूची में 15 महिलाएं शामिल हैं. गुंटूर पुलिस ने भारतीय दंड संहिता की मानव तस्करी से जुड़ी धाराओं 370 और 370-ए के साथ-साथ यौन अपराधों से बच्चों के संरक्षण (पॉक्सो) अधिनियम और अनुसूचित जाति और अनुसूचित जनजाति (अत्याचार निवारण अधिनियम) के तहत मामला दर्ज किया है. सुप्रजा ने बताया, 'बच्ची की उम्र का फायदा उठाकर, यह देखते हुए कि उसकी उम्र की वजह से ग्राहकों से अधिक पैसा मिलेगा, नाबालिग को हैदराबाद सहित आंध्र प्रदेश और तेलंगाना के कई वेश्यालयों में भेजा गया. नाबालिग को नशीला पदार्थ दिया गया ताकि पुरुष उसका शोषण कर सकें. इस दौरान उसके प्राइवेट पार्ट में गंभीर इन्फेक्शन भी हो गया.' असिस्टेंट एसपी ने बताया कि 14 महिलाओं सहित 74 लोगों को गिरफ्तार कर लिया गया है, जबकि छह फरार हैं. सुप्रजा ने कहा कि संदिग्धों में सॉफ्टवेयर कर्मचारी, बी.टेक. छात्र, और यहां तक कि लंदन का एक छात्र भी शामिल है, जो अभी फरार है. उसके खिलाफ लुकआउट नोटिस पहले ही जारी किया जा चुका है. यह घटना ऐसे समय सामने आई है जबकि आंध्र प्रदेश ने भारत में मानव तस्करी के लिए कुख्यात शीर्ष राज्यों में जगह बनाई है, और राज्य में विजयवाड़ा मानव तस्करों की आवाजाही का प्रमुख रास्ता बनकर उभरा है. SC ने 'कमजोर/असुरक्षित गवाह' की परिभाषा का दायरा बढ़ाया, सिविल और पारिवारिक मामलों को भी शामिल किया कैसे हुआ अपहरण दलित किशोरी की मुश्किलें पिछले साल मई-जून में कोविड महामारी की दूसरी लहर के दौरान उस समय शुरू हुईं जब उसकी मां गुंटूर जनरल हॉस्पिटल में भर्ती थी. तभी स्वर्ण कुमारी नाम एक महिला ने कथित तौर पर पीड़िता और उसके परिवार के साथ दोस्ती बढ़ाई. सहायक एसपी सुप्रजा ने कहा कि स्वर्ण कुमारी को सेक्स वर्कर के पेशे के लिए युवा लड़कियों की तलाश थी. कुमारी ने जून में मां के निधन के बाद इस लड़की को अपने साथ रखने के लिए पिता को राजी कर लिया. और वादा किया कि इस दुख की घड़ी में वो लड़की को सहारा देगी. सुप्रजा ने कहा कि किशोरी को अपने साथ रखने के तीसरे दिन ही उस महिला ने उसे वेश्यावृत्ति में धकेल दिया, लेकिन उसके पिता के समक्ष भेद खुल जाने से डरती थी. उन्होंने कहा, 'लड़की भी अपने पिता को इस बारे में कुछ बताने से डरती थी. वह उसका हाल-चाल जानने के लिए नियमित तौर पर फोन करता था और स्वर्ण कुमारी उसे बताती थी कि लड़की गांव में उसके पास सुरक्षित हैं.' जुलाई या अगस्त में स्वर्ण कुमारी ने लड़की के पिता से कहा कि वह उसे बी. आनंदैया को दिखाने के लिए नेल्लोर ले जा रही है, जो एक नीम हकीम है, और कोविड के इलाज की कथित दवा के कारण जिन्होंने आंध्र प्रदेश में खासी लोकप्रियता हासिल की थी. सहायक एसपी ने बताया कि इसके बजाय, वह लड़की को हैदराबाद और विजयवाड़ा और आंध्र के अन्य स्थानों पर ले गई और उसे वेश्यालयों में रखा गया. सुप्रजा ने कहा कि किशोरी आखिरकार अक्टूबर में गुंटूर के नल्लापाडु में उसके चंगुल से छूटकर भागने में सफल रही, लेकिन एक दलाल के जाल में फंस गई जिसने कथित तौर पर उसकी मदद करने का झांसा दिया था. वह लड़की को कृष्णा जिले में दो महिलाओं जेशिंथा और उसकी बेटी हेमलता के पास लेकर गया. एक और जाल में उलझी जेशिंदा युवतियों को अपने झांसे में फंसाने के लिए खुद को एक महिला अधिकार कार्यकर्ता बताती थी और फिर उन्हें वेश्यावृत्ति के लिए मजबूर कर देती थी. सुप्रजा ने कहा कि वह पूर्व में होमगार्ड में थी लेकिन पांच साल की सेवा के बाद 1988 में इसे छोड़ दिया था. सुप्रजा ने बताया कि एक बार जब लड़की जेशिंथा के पास पहुंच गई तो उसने उसे कृष्णा जिले के गुंटुपल्ली गांव में एक अलग घर में रखा, जहां कई पुरुष उसका यौन शोषण करने वाले थे. असिस्टेंट एसपी ने बताया कि इसी घर से उसे बचाया गया था. चूंकि लड़की के पिता को स्वर्ण कुमारी के गोलमोल जवाबों से उस पर शक होने लगा था. तो उसने आखिरकार 16 दिसंबर को अपनी बेटी के लापता होने की रिपोर्ट दर्ज कराई. मानव तस्करी को लेकर आंध्र की कुख्याति को देखते हुए दो दिन बाद यानी 18 दिसंबर को यह मामला सुप्रजा को सौंपा गया था. इस मामले में पहले दौर में 22 दिसंबर को 22 लोगों को गिरफ्तारी किया गया. लेकिन रैकेट की जड़ें कहां-कहां तक फैली हैं, इसका पता लगाने में पुलिस को महीनों लग गए. सुप्रजा ने बताया, 'उनके (जिन्हें सबसे पहले गिरफ्तार किया गया) माध्यम से मिली जानकारी के आधार पर हमने तमाम पहलुओं की जांच शुरू की और एक-एक कड़ी जोड़ते हुए पूर्वी गोदावरी, पश्चिम गोदावरी, नेल्लोर और यहां तक कि हैदराबाद के रहने वाले लोगों और दलालों तक पहुंचे. हमने पता लगाया कि पूरा रैकेट कैसे चल रहा है, कितने लोग शामिल हैं, और उनके नेटवर्क को तोड़ा गया.' उन्होंने बताया गिरफ्तार किए गए लोगों में से कई सशर्त जमानत पर हैं. 'लेकिन उन सभी ने कम से कम 100 दिन जेल में बिताए हैं, हमने सुनिश्चित किया कि सूची में नाम जोड़ने से पहले हमारे पास पुख्ता सबूत हों.' सुप्रजा ने कहा कि इसमें किसी अन्य नाबालिग के बारे में पता नहीं चला और किसी अन्य वेश्यालय पर छापा भी नहीं मारा गया.' उन्होंने कहा, 'हम पूरी तरह से नाबालिग दलित लड़की की शिकायत पर ध्यान केंद्रित कर इस रैकेट का भंडाफोड़ किया.' (इस ख़बर को अंग्रेजी में पढ़ने के लिए यहां क्लिक करें) कस्टडी की लड़ाई में मदद करेगी CBI? SC तीन साल के बच्चे से जुड़े इंटरनेशनल केस में क्यों चाहता है जांच एजेंसी की मदद",crime
"फेसबुक के जरिए चल रहा था किडनी खरीदने का धंधा, आरोपी को लोगों ने पकड़ा और फिर...","उत्तर प्रदेश के एटा में किडनी निकलवाने के आरोप में भीड़ ने एक शख्स को पेड़ से बांधकर जमकर पीटा. अब इस घटना का वीडियो सोशल मीडिया पर तेजी से वायरल हो रहा है. पुलिस ने इस मामले में दो आरोपियों को गिरफ्तार किया है.  जो वीडियो वायरल हो रहा है उसमें आरोपी स्वीकार कर रहा है कि उसने अपने चार साथियों के साथ मिलकर एक युवक का अपहरण किया और फिर लखनऊ के अस्पताल में ले जाकर उसकी किडनी निकाल ली. दरअसल एटा के भगीपुर के रहने वाले युवक ने बताया कि दो महीने पहले आरोपी अश्विनी ने अपने चार साथियों सहित कलेक्ट्रेट रोड से शाम को उसका अपहरण कर लिया. अगवा किए जाने के बाद आरोपियों ने अपने साथियों सहित कहीं दूर ले जा कर उसकी किडनी निकाल ली. आज वह पकड़ा गया, जिसके बाद लोगों ने उसकी पिटाई कर दी. वीडियो वायरल होने के बाद घटनास्थल पर पहुंची पुलिस ने जब आरोपियों को हिरासत में लेकर जांच शुरू की तो चौंकाने वाले खुलासे हुए. दरअसल पीड़ित युवक किशोर कर्ज में डूबा हुआ था. उसने फरवरी महीने में फेसबुक पर किडनी खरीदने वाले कुछ लोगों से संपर्क किया और 23 फरवरी को आंध्र प्रदेश एक्सप्रेस में रिजर्वेशन करा कर विशाखापत्तनम पहुंचा. वहां जाकर उसने किडनी बेच दी, जिसके लिए उसे किडनी लेने वाले लोगों ने 24 लाख रुपये का चेक दिया. लेकिन एटा आने के बाद जब किशोर का चेक क्लियर नहीं हुआ तो किशोर ने चेक देने वाले लोगों से एक बार फिर से संपर्क किया और लखनऊ पहुंच गया. लखनऊ के एक होटल में 8 दिन रहने के बाद भी किशोर को पैसे नहीं मिले तो वह घर वापस आ गया क्योंकि फेसबुक पर बात करने से लेकर किडनी बेचने तक आरोपी अश्विनी ने लाइजनर की भूमिका निभाई थी. किशोर ने फोन कर अश्विनी को अपने घर बुलाया और फिर बंधक बना कर पेड़ से बांध कर पिटाई कर दी. पुलिस अब इस पूरे मामले की गंभीरता से जांच कर रही है.",crime
"खरगोन हिंसा: इबरिस खान मौत मामले में 5 आरोपी गिरफ्तार, एक पर लगा NSA","मध्य प्रदेश के खरगोन में हिंसा के दौरान इबरिस उर्फ सद्दाम खान की मौत के मामले 5 आरोपियों को पुलिस ने गिरफ्तार किया है. इस मामले में एक आरोपी पर राष्ट्रीय सुरक्षा कानून (NSA) के तहत केस दर्ज किया गया है. वहीं, तीन आरोपी अभी फरार हैं. एसपी रोहित काशवानी ने बताया, 10 अप्रैल को रामनवमी जुलूस के दौरान हुई हिंसा में शहर के इस्लामपुरा निवासी 30 साल का इबरिस खान लापता हो गया था. 14 अप्रैल को उसकी गुमशुदगी दर्ज की गई थी. 4 दिन बाद इंदौर के अस्पताल में इबरिस के शव की शिनाख्त की गई थी. इस मामले में आरोपी दिलीप, संदीप, अजय कर्मा, अजय सोलंकी और दीपक प्रधान को गिरफ्तार किया गया है. अभी तीन आरोपी फरार हैं. एसपी ने बताया कि एक और आरोपी फिरोज उर्फ सेजू पिता अकरम खान पर एनएसए की कार्यवाही की गई है. हिंसा मामले में अब तक तीसरे आरोपियों पर यह NSA की कार्यवाही हुई है. बता दें कि मध्य प्रदेश सरकार खरगोन में हुई हिंसा के आरोपियों के खिलाफ सख्त कदम उठाने में लगी है. इसी कड़ी में हिंसा के फरार 106 फरार आरोपियों पर भी 10-10 हजार रुपये का इनाम घोषित किया गया है. पुलिस के मुताबिक, खरगोन हिंसा मामले में कुल 63 एफआईआर दर्ज हुई हैं और इनके तहत 265 लोगों को आरोपी बनाया गया है. अब तक 168 की गिरफ्तारी हो चुकी है. पुलिस ने साफ किया है कि हिंसा में एक और शख्स को कूल्हे में गोली लगी है. बता दें कि खरगोन प्रशासन ने मोहसिन और नवाज शेख नाम के आरोपियों पर भी रासुका के तहत कार्रवाई की है. एसपी सिद्धार्थ चौधरी पर गोली चलाने वाले का नाम मोहसिन है, जिसकी तलाश जारी है.",crime
"भीलवाड़ा में 10 बच्चों का बाल विवाह, 1500 लोग हुए शामिल.... प्रशासन को भनक तक नहीं लगी","सरकार ने बाल-विवाह रोकने के लिए कड़े कानून का प्रावधान बना रखा है. इसके बाबजूद कई जगह बाल विवाह कुरीति थम नहीं रही है. ऐसा ही मामला राजस्थान के भीलवाड़ा से आया है, जहां एक ही परिवार के दस बच्‍चों का एक साथ बाल विवाह करवा दिया गया. हैरानी की बात यह है कि प्रशासन को इसकी भनक तक नहीं लगी. इस सामूहिक बाल विवाह में डेढ़ हजार से अधिक लोग शामिल हुए और भोज का आनंद लिया. दरअसल, भीलवाड़ा में लांगरों का खेड़ा गांव में बुधवार को सामूहिक विवाह का आयोजन किया गया था. जहां अलग-अलग जगह से बारात आई. इनमें से दस जोड़े नाबालिग थे, जिनकी गांव में बिंदोली भी निकाली गई. इन जोड़ों को स्टेज पर बिठाकर फोटोग्राफी और वीडियोग्राफी कराई गई. सामूहिक बाल विवाह की सूचना मिलने पर भीलवाड़ा की बाल कल्‍याण समिति और चाइल्ड लाइन ने गुरुवार शाम को मांडल थाने में एफआईआर दर्ज कराई. मांडल थानाधिकारी मुकेश वर्मा ने बताया कि बाल कल्‍याण समिति और चाइल्‍ड लाइन की एफआईआर दर्ज कर ली गई है. बाल विवाह प्रतिषेध अधिनियम की धारा 9, 10 और 11 में केस दर्ज कर मामले की जांच की जा रही है. बाल विवाह गैर जमानती अपराध है. अभी अज्ञात लोगों के खिलाफ मामला दर्ज किया गया है. जांच के बाद आगे की कार्रवाई की जाएगी. इनपुट- (प्रमोद तिवारी) ये भी पढ़ें",crime
"UP: पुलिसवाले बस देखते रह गए... आरोपी ने हथकड़ी से निकाला हाथ, हो गया फुर्र","उत्तर प्रदेश के बदायूं में एक आरोपी हथकड़ी से हाथ निकालकर फरार हो गया. पुलिस ने आरोपी को पकड़ने का काफी प्रयास किया, लेकिन उसका अब तक कुछ पता नहीं चल पाया है. होमगार्ड और सिपाही एक प्राइवेट बस से दो बदमाशों को मेडिकल जांच के लिए बदायूं लेकर आए थे. बस से उतरते ही एक बदमाश ने हथकड़ी से अपना हाथ निकाला और फरार हो गया. आलापुर थाना क्षेत्र की म्याऊं चौकी प्रभारी धनंजय पांडे ने बुधवार रात चेकिंग के दौरान दो संदिग्धों को पकड़ा था. तलाशी के दौरान उनके पास से पुलिस को चाकू मिले थे. पुलिस ने दोनों के खिलाफ मुकदमा दर्ज किया. आरोपी सर्वेश और दीपक शर्मा को गुरुवार दोपहर करीब तीन बजे मेडिकल जांच के लिए लाया जा रहा था. दोनों आरोपी के हाथों में हथकड़ी थी. उन्हें सिपाही देवेंद्र और होमगार्ड रामपाल प्राइवेट बस में बैठाकर अलापुर थाने से पुलिस लाइन चौराहे तक लाए. यहां से दोनों पैदल ही बदायूं क्लब के सामने से होते हुए मेडिकल परीक्षण के लिए जिला अस्पताल जा रहे थे. कुछ देर बाद अचानक सर्वेश हाथकड़ी से अपना हाथ निकालकर फरार हो गया. सिपाही देवेंद्र भी उसके पीछे दौड़ा, लेकिन आरोपी को नहीं पकड़ सका. पुलिस अधीक्षक नगर प्रवीन सिंह चौहान ने बताया कि आरोपी की तलाश शुरू कर दी गई है. इस संबंध में दोनों कर्मचारियों की लापरवाही के चलते कॉन्स्टेबल देवेंद्र कुमार पाल को तत्काल निलंबित कर दिया गया है. होमगार्ड रामपाल के खिलाफ कार्रवाई के लिए जिला कमांडेंट होमगार्ड बदायूं को रिपोर्ट भेज दी गई है. जल्द ही फरार आरोपी को पकड़ लिया जाएगा.",crime
"UP: हर्ष फायरिंग में गई युवक की जान, तमंचा लोड करते हुए चली गोली","उत्तर प्रदेश के लखीमपुर खीरी जिले से हर्ष फायरिंग का मामला सामने आया है. जहां पर तिलक समारोह के दौरान डीजे पर डांस करते हुए हर्ष फायरिंग की गई. इस दौरान संजय रस्तोगी के पेट में गोली लग गई और अस्पताल ले जाते समय उसकी मौत हो गई. बताया जा रहा है कि लखीमपुर शहर से सटे बंजरिया गांव के रहने वाले दिलीप तिवारी का तिलक समारोह चल रहा था. इसी दौरान उसके कई दोस्त डीजे पर डांस कर रहे थे. तभी डीजे की धुन पर डांस कर रहे एक युवक ने हर्ष फायरिंग शुरू कर दी. जिससे पास में डांस कर रहे सनी रस्तोगी के पेट में गोली लग गई और वह वहीं पर गिर गया. मौके पर मौजूद लोगों ने गोली लगने से घायल हुए सनी रस्तोगी को उठाकर तुरंत अस्पताल पहुंचाया. जहां इलाज के लिए उसे लखनऊ रेफर कर दिया, लेकिन रास्ते में ही उसकी मौत हो गई. घटना की जानकारी मिलते ही पुलिस मौके पर पहुंची और मैरिज हॉल में मौजूद सभी लोगों की तलाशी ली. सीओ सिटी संदीप कुमार ने बताया चंदेल गेस्ट हाउस में तिलक का प्रोग्राम चल रहा था. फायरिंग करने वाला युवक यहीं का रहने वाला है. पूछताछ में लोगों ने बताया कि उसके पास तमंचा था और लोड करते समय गोली चल गई. पुलिस अब सीसीटीवी फुटेज खंगाल रही, जिससे हर्ष फायरिंग करने वाले आरोपी को पकड़ा जा सके. इस घटना के बाद खुशी के माहौल के बीच मातम पसर गया.",crime
"सोनीपत: किशोरी से दुष्कर्म का प्रयास करने के दोषी को सात साल कैद, जुर्माना भी लगाया","विस्तार  हरियाणा के सोनीपत में अतिरिक्त जिला एवं सत्र न्यायाधीश सुरुचि अतरेजा सिंह की अदालत ने किशोरी के घर में घुसकर दुष्कर्म का प्रयास करने के मामले में आरोपी को दोषी करार दिया है। अदालत ने दोषी को सात साल कैद व एक लाख 10 हजार रुपये जुर्माने की सजा सुनाई है। जुर्माना राशि में से 50 हजार रुपये पीड़िता को देने के आदेश दिए गए हैं। बड़ी थाना क्षेत्र के गांव की रहने वाली 16 वर्षीय किशोरी ने 6 अप्रैल, 2021 को पुलिस को बताया था कि वह 5 अप्रैल, 2021 की रात को अपने घर में सो रही थी। उसके गांव का ही रहने वाला कपिल रात को उसके घर में घुस आया था और उसका मुंह दबाकर उसके साथ जबरदस्ती गलत काम करने का प्रयास करने लगा था। आरोपी ने उसे व उसके परिवार को जान से मारने की धमकी दी थी। पीड़िता ने बताया था कि वह किसी तरह कपिल के चंगुल से निकली थी और शोर मचा दिया था। इससे उसके माता-पिता व आस-पड़ोस के लोग भी जाग गए थे। आरोपी उनकी घर की छत की दीवार फांदकर फरार हो गया था। थाना बड़ी पुलिस ने पीड़िता की शिकायत पर दुष्कर्म के प्रयास, पॉक्सो एक्ट में मुकदमा दर्ज कर लिया था।  मामले की सुनवाई के बाद एएसजे सुरुचि अतरेजा सिंह की अदालत ने कपिल को दोषी करार दिया। गुरुवार को अदालत ने दोषी को 18 पॉक्सो एक्ट में सात साल कैद व 50 हजार रुपये जुर्माना, भादंसं की धारा 452 में सात साल कैद व 20 हजार रुपये जुर्माना, 506 में सात साल कैद व 20 हजार रुपये जुर्माना व 458 में सात साल कैद व 20 हजार रुपये जुर्माना की सजा सुनाई। सभी सजा एक साथ चलेंगी। जुर्माना राशि में से 50 हजार रुपये पीड़िता को देने के आदेश दिए गए हैं।",crime
"सोनीपत: पत्नी की हत्या की गवाही देने आया था पति, कोर्ट परिसर में गोली मारकर हत्या",हरियाणा के सोनीपत जिला कोर्ट परिसर में गोलियां चलने से सनसनी फैल गई. जिला कोर्ट के चेंबर नंबर 207 के बाहर वेद प्रकाश नाम के एक शख्स की बाइक सवार दो बदमाशों ने गोली मारकर हत्या कर दी और मौके से फरार हो गए. हत्या की सूचना मिलते ही सोनीपत पुलिस और क्राइम ब्रांच की टीमें मौके पर पहुंची और जांच शुरू की. पुलिस ने शव को कब्जे में लेकर पोस्टमार्टम के लिए नागरिक अस्पताल भेज दिया. गांव मुकीमपुर के रहने वाले वेदप्रकाश ने पिछले साल गांव की रहने वाली कनिका नाम की लड़की से शादी की थी. जिसके बाद से वेद प्रकाश और कनिका के परिवार में विवाद चल रहा था. आरोप है कि लड़की के पिता विजय पाल ने अपने एक साथी के साथ मिलकर बेटी कनिका को पहले तो मौत के घाट उतारा और उसके बाद उसके शव को गंग नहर में फेंक दिया. पत्नी की हत्या के मामले में वेद प्रकाश मुख्य गवाह था और जब वह कोर्ट में गवाही के लिए आया तो चेंबर नंबर 207 के बाहर बाइक सवार दो बदमाशों ने गोलियों से भून दिया और उसकी मौके पर ही मौत हो गई. वारदात को अंजाम देने के बाद आरोपी मौके से फरार हो गए. सोनीपत कोर्ट में पहले भी कई बार गैंगवार हो चुका है. इस मामले की जानकारी देते हुए सिटी थाना प्रभारी वजीर सिंह ने बताया कि वेद प्रकाश नाम के युवक की गोली मारकर हत्या कर दी गई. वेद प्रकाश ने गांव की ही एक लड़की कनिका के साथ पिछले साल शादी की थी और आरोप है कि कनिका को उसके पिता विजयपाल ने उसकी हत्या करवा दी. इस मामले में वेद प्रकाश मुख्य गवाह था और वह आज (शुक्रवार) कोर्ट में गवाही देने आया था जिसके बाद बाइक सवार दो बदमाशों तीन गोलियां मारी और उसकी मौत हो गई. पुलिस पूरे मामले में हत्या का मुकदमा दर्ज कर आरोपियों की गिरफ्तारी के लिए प्रयास तेज कर दिए हैं.,crime
सिरसा: चेक बाउंस के दो मामलों में दोषियों को 2-2 साल की सजा और पीड़ितों को दोगुना मुआवजा,"विस्तार  चेक बाउंस के दो मामलों में न्यायालय ने दो आरोपियों को दोषी करार देते हुए 2-2 साल कैद की सजा सुनाई है। पहले मामले में न्यायालय ने जेजे कॉलोनी निवासी प्रेम चंद को 2 साल कैद की सजा सुनाने के साथ शिकायतकर्ता को 2 लाख रुपये मुआवजा देने का आदेश दिया है। दोषी के खिलाफ शिकायतकर्ता वीना रानी ने 12 नवंबर 2018 को केस दायर किया था। मामले के अनुसार वीना रानी व प्रेम चंद के पारिवारिक संबंध हैं। जनवरी 2018 को प्रेम चंद को एक लाख रुपये की जरूरत थी। उसने वीना रानी से रुपये उधार मांगे। प्रेम चंद पर भरोसा करके उसने उसे एक लाख रुपये दे दिए। समय अवधि पूरी होने पर उसने रुपये मांगे तो प्रेम चंद ने उसे एक लाख रुपये का चेक दे दिया। बैंक में चेक लगाया तो यह बाउंस हो गया। वहीं, एक अन्य मामले में न्यायालय ने दोषी महेंद्र सिंह को दो साल कैद की सजा सुनाई है। न्यायालय ने शिकायतकर्ता एचडीएफसी बैंक को 16 लाख 90 हजार रुपये का मुआवजा देने के आदेश दोषी महेंद्र को दिए हैं।",crime
हिसार: थर्मल प्लांट की राख के लिए आंदोलन करने पर खेदड़ के 18 नामजद समेत अन्य पर मुकदमा दर्ज,"विस्तार  हरियाणा के हिसार के बरवाला क्षेत्र में थर्मल प्लांट की राख का उठान का अधिकार पाने के लिए चार दिन से धरना दे रहे गांव खेदड़ के 18 नामजद व अन्य लोगों के खिलाफ गुरुवार को पुलिस ने मुकदमा दर्ज कर लिया है। यह मुकदमा थर्मल प्लांट प्रशासन की तरफ से प्लांट इंजीनियर की तहरीर पर दर्ज हुआ है। वहीं ग्रामीण चौथे दिन भी प्लांट के सामने धरना पर बैठे रहे। ग्रामीणों का कहना है कि जब तक प्लांट से राख उठाने का अधिकार नहीं मिलता, आंदोलन जारी रहेगा। पिछले दिनों थर्मल पावर प्लांट ने राख उठाने की सामान्य व्यवस्था पर रोक लगा दी थी। इस पर खेदड़ गांव के लोगों ने आपत्ति जताते हुए राख उठाने का अधिकार पूर्ववत रखने की मांग की थी। थर्मल प्लांट प्रशासन ने मांग नहीं मानीं तो ग्रामीणों ने प्लांट के सामने धरना शुरू कर दिया। गुरुवार को गोशाला संघर्ष कमेटी ने आरोप लगाया है कि मुख्य अभियंता एसके डागर अपनी सेवानिवृत्ति से पहले मनचाही कंपनियों को राख उठान का टेंडर दिलाना चाहते हैं। थर्मल प्रशासन अब तो ऐसे अत्याचार पर उतर आया है कि खेतों की तरफ जो रास्ते हैं वहां गड्ढे खुदवा दिए हैं। धरनारत लोगों का कहना है कि जब थर्मल के पास उठान की कोई व्यवस्था नहीं थी। गोशाला कमेटी ने व्यवस्था संभाली थी।  उधर, थर्मल पावर प्लांट प्रशासन ने आंदोलन के चलते कार्य प्रभावित होने का आरोप लगाते हुए आंदोलनकारियों के खिलाफ केस दर्ज करा दिया है। प्लांट के इंजीनियर प्रवीन कुमार की शिकायत पर धरना दे रहे गांव खेदड़ के कलीराम, गोशाला प्रधान ब्रह्म प्रकाश, पवन, पूर्व सरपंच शमशेर, दयानंद शर्मा, चांद, सतेंद्र सहारण, ताराचंद नैन, अनिल सहारण, सज्जन सिंह, प्रकाश नंबरदार, जोगीराम सैनी, वजीर सहारण, रामकेश नैन, हरदेव, सतबीर, रामनिवास, सोहनलाल समेत अन्य के खिलाफ केस दर्ज कर लिया है।  केस दर्ज होने से खत्म नहीं होगा धरना : सहारण संघर्ष समिति के सदस्य सत्येंद्र सहारण ने बताया कि थर्मल पावर प्लांट प्रशासन चाहे किसी तरह की कोई कार्रवाई कर ले, धरना जारी रहेगा। प्लांट की राख उठाने से जो आय होती है, उससे गगोशाला का खर्च चलता है। इस गोशाला में करीब 1000 गायों का पालन पोषण होता है। आय नहीं होने पर गोशाला की गायों के लिए चारे का प्रबंध करना भी मुश्किल होगा। थर्मल प्लांट के प्रदूषण को हम भुगत रहे हैं। ऐसे में राख उठान की व्यवस्था पूर्व की भांति ही होनी चाहिए।",crime
"भिवानी: बैंक अधिकारी के घर से सवा चार लाख के आभूषण ले उड़े चोर, हजारों की नकदी भी चोरी","विस्तार  भिवानी के गांव झरवाई में बैंक अधिकारी के बंद मकान से चोर सवा चार लाख रुपये के आभूषण चोरी कर ले गए। इसके अलावा करीब 20 हजार की नकदी ले गए। चोरी की सूचना के बाद चंडीगढ़ में कार्यरत बैंक अधिकारी अपने गांव झरवाई आया। जांच की तो पाया कि करीब आठ तौले सोने के आभूषण चोरी किए गए हैं। चोरी की सूचना के बाद सदर थाना पुलिस ने मौके का निरीक्षण किया। फिंगर प्रिंट एक्सपर्ट और डॉग स्क्वायड टीम को बुलाया गया, जिन्होंने तथ्य जुटाए। पुलिस ने केस दर्ज कर जांच शुरू कर दी है। चोरों ने झरवाई निवासी विनोद कुमार रिजर्व बैंक चंडीगढ़ में बतौर असिस्टेंट कार्यरत हैं। उन्होंने पुलिस को दी शिकायत में बताया कि 19 अप्रैल की शाम को गांव से उसके पास परिजन विक्रम का फोन आया और बताया कि आपके घर के ताले टूटे हुए हैं। यह सुनने के बाद वह 20 अप्रैल की सुबह ही झरवाई गांव पहुंच गया। वहां देखा कि घर के ताले टूटे हुए थे। अंदर सारा सामान बिखरा हुआ था। घर में अलमारी, संदूक, अटैची, बेड सभी का सामान बिखरा हुआ था और अलमारी, संदूक में रखे आभूषण और नकदी गायब थी। उन्होंने बताया कि एक कमरे की अलमारी में 20 हजार की नकदी थी। दूसरे कमरे में रखे संदूक में सोने की दो चेन जो करीब पांच तौले की थीं। इसके अलावा एक सोने का कड़ा, तीन अंगूठी चोरी कर ली गई। कड़ा और अंगूठी करीब तीन तौले के थे। करीब आठ तौला सोने के आभूषण चोरी कर लिए गए। उसका करीब साढ़े चार लाख रुपये का सामान चोरी कर लिया गया।  चोरी की सूचना सदर थाना पुलिस को दी गई। इसके बाद सदर थाना एचसी सुमित, कांस्टेबल संदीप मौके पर पहुंचे और जांच की। सीन ऑफ क्राइम टीम को सूचित किया गया। सूचना पर फिंगर प्रिंट एक्सपर्ट और डॉग स्क्वायड टीम को बुलाया गया। टीम ने करीब तीन घंटे तक जांच कर तथ्य जुटाए। विनोद कुमार ने बताया कि उसे भारी नुकसान हो गया है और वह नौकरी के चलते चंडीगढ़ में रहता है। उन्होंने पुलिस अधिकारियों से जल्द से जल्द चोरों को गिरफ्तार कर सामान बरामदगी की मांग की।  दिनदहाड़े चोरी होने का अंदेशा चोरी की वारदात को दिन के समय अंजाम दिया गया है। इन दिनों गेहूं कटाई का सीजन चल रहा है और अधिकतर लोग खेतों में होते हैं। मकान के ताले टूटे भी शाम को देखे गए, जबकि सुबह ताले ठीक बताए जा रहे थे। ऐसे में चोरी की वारदात को दिनदहाड़े अंजाम दिया गया। चोरों ने मकान में हरेक चीज को खंगाला। बेड खोलकर सारा सामान देखा। अलमारी को पूरी तरह खंगाला। संदूक का सारा सामान बिखरा मिला। वहीं अटैची का भी सामान बिखरा हुआ था। जांच की जा रही है चोरी की सूचना पर टीम गांव झरवाई गई थी। बैंक अधिकारी के घर चोरी हुई है। चोरी की शिकायत पर केस दर्ज कर लिया है और जांच की जा रही है। -इंस्पेक्टर पवन शर्मा, एसएचओ, सदर थाना।",crime
"अबोहर में खूनी झड़प: जमीन विवाद में दो गुट भिड़े, सेवानिवृत्त जेई की मौत, नौ लोग घायल","विस्तार  फाजिल्का रोड स्थित गांव निहालखेड़ा में गुरुवार की शाम जमीन विवाद में दो गुटों में खूनी भिड़ंत हो गई। इसमें एक व्यक्ति की मौत हो गई जबकि नौ लोग घायल हैं। उन्हें उपचार के लिए सरकारी अस्पताल में दाखिल कराया गया। थाना खुईखेड़ा पुलिस ने मृतक के शव को पोस्टमार्टम के लिए सरकारी अस्पताल के शवगृह में रखवा दिया है और मामले की जांच शुरू कर दी। घटना का पता चलते ही डीएसपी बल्लुआना अवतार सिंह, नगर थाना प्रभारी मनोज कुमार व सिटी नंबर 2 के एचएचओ हरप्रीत सिंह पहुंचे व घायलों के बयान दर्जकर कार्रवाई शुरू कर दी है। वहीं देर रात एसएसपी भूपेंद्र सिंह भी सरकारी अस्पताल पहुंचे और स्थिति का जायजा लिया। गांव निहालखेड़ा निवासी विनोद कुमार ने बताया कि उनके रिश्तेदारों के साथ उसका करीब साढ़े चार एकड़ जमीन को लेकर विवाद चल रहा है। उसने बताया कि गुरुवार को वह अपने पिता व चाचा के साथ खेत में काम कर रहा था। तभी उसके रिश्तेदार तेजधार हथियारों से लैस होकर खेत पहुंचे और हमला बोल दिया। इसमें 70 वर्षीय पिता मंगत राम की मौत हो गई। मंगत राम जेई के पद से सेवानिवृत्त थे। हमले में चाचा कुलदीप शर्मा गंभीर रूप से घायल हैं। उनके सिर पर दो दर्जन से अधिक टांके लगे हैं। इसके अलावा संजय कुमार व उनकी भाभी नेहा शर्मा भी घायल हैं।  वहीं दूसरे पक्ष के घायल कुलवंत कुमार ने बताया कि उन्होंने बुधवार रात को अपने खेत में गेहूं की फसल निकालकर रखी थी। रात को ही दूसरे पक्ष के लोग उसे उठा कर ले गए। गुरुवार शाम तूड़ी उठाने आए और इसका विरोध करने पर हमला कर दिया। इसमें उसके भाई लीला के अलावा मोना, राम कृष्ण व किरण घायल हो गए। सभी घायलों का सरकारी अस्पताल में इलाज चल रहा है। मामले की जांच खुईखेड़ा पुलिस कर रही है।",crime
हिसार: चौधरीवाली में मुख्यमंत्री उड़नदस्ते ने छापा मार गोदाम से बरामद किए नकली खाद के 260 बैग,"विस्तार  हरियाणा के हिसार में खाद की किल्लत का फायदा उठाकर काली कमाई करने वालों पर प्रशासन ने सख्ती बरतनी शुरू कर दी है। गांव चौधरीवाली में वीरवार को मुख्यमंत्री उड़नदस्ते ने कृषि विभाग के अधिकारियों के साथ एक गोदाम में छापा मारा। इस दौरान गोदाम से विभिन्न कंपनियों के नकली खाद के 260 बैग बरामद किए। इसके अलावा गोदाम से काफी मात्रा प्रिंटेड खाली बैग व भारी मात्रा में ज्वार का बीज, चना, गेहूं, ग्वार, सरसों का अवैध स्टॉक मिला। मुख्यमंत्री उड़नदस्ते के इंस्पेक्टर इंद्र सिंह, एसआई ईश्वर सिंह व बजरंग, सिपाही राजबीर, कृषि विभाग से क्यूसीआई डॉ. राजबीर सिंह, फील्ड ऑफिसर रमेश कुमार वीरवार को चौधरीवाली के गोदाम में पहुंचे। जांच के दौरान गोदाम में विभिन्न कंपनियों की खाद के 260 बैग, 3.20 क्विंटल ज्वार का बीज, साढ़े 32 क्विंटल चना, पांच क्विंटल गेहूं, 200 क्विंटल ग्वार व 145 क्विंटल सरसों का स्टॉक मिला। अनाज के मिले अवैध भंडारण के चलते टीम ने आदमपुर मार्केट कमेटी के अधिकारियों को इसकी सूचना दी। इसके बाद डीएमईओ साहबराम, सचिव जयावंती व ऑक्सन रिकॉर्डर रमेश कुमार मौके पर पहुंचे। कमेटी ने गोदाम मालिक पर 32,275 रुपये फीस व जुर्माना लगाया।  मामले की सूचना पाकर आदमपुर थाने से एसआई बलजीत सिंह मौके पर पहुंचे और गोदाम मालिक कृष्ण बिश्नोई को पूछताछ के लिए हिरासत में लिया। हालांकि इस दौरान गोदाम मालिक का बेटा विष्णु भाग निकला। खाद नियंत्रण निरीक्षक राजबीर सिंह ने पिता-पुत्र के खिलाफ मामला दर्ज करने के लिए शिकायत दी है।",crime
भिवानी नगर परिषद घोटाला: अकाउंटेंट सुरेश ने पत्नी के नाम तोशाम में 57.72 लाख रुपये में खरीदी आठ किल्ले जमीन,"विस्तार  हरियाणा के भिवानी में चेक घोटाले के बाद रसीद घोटाले में फंसे नगर परिषद के अकाउंटेंट सुरेश कुमार ने रसीद घोटाले की राशि से तोशाम में अपनी पत्नी के नाम 57.72 लाख रुपये में आठ किल्ले जमीन खरीदी। इस जमीन की तीन रजिस्ट्रियां करवाई गईं। यह खुलासा सुरेश कुमार ने दो दिन के रिमांड के दौरान पुलिस पूछताछ में किया है। पुलिस विभाग की आर्थिक अपराध शाखा उससे पूछताछ में जुटी है और शुक्रवार को उसे दोबारा कोर्ट में पेश किया जाएगा। नगर परिषद में चेक घोटाले के बाद रसीद घोटाले में भी बड़े-बड़े खुलासे हो रहे हैं। मामले के आरोपी रजनीश व उसके साथी कराटे कोच से तो पुलिस को ज्यादा कुछ नहीं मिला मगर आरोपी अकाउंटेंट सुरेश को दो दिन के रिमांड पर लिया तो नए-नए खुलासे हो रहे हैं। पहले दिन जहां एक रसीद बुक से 28 लाख का घोटाला उजागर हुआ। दूसरे दिन गुरुवार को खुलासा हुआ कि सुरेश ने रसीद घोटाले की राशि से तोशाम में अपनी पत्नी के नाम 57.72 लाख रुपये में आठ किल्ले जमीन खरीदी। जिसकी तीन रजिस्ट्रियां करवाई गई हैं।  अन्य रसीद बुक खोलेंगी घोटाला आर्थिक अपराध शाखा के सामने अभी एक ही फर्जी रसीद बुक सामने आई है, जिसमें करीब 28 लाख का गबन सामने आया है। सूत्र बताते हैं कि ऐसी रसीद बुक और भी हैं। ऐसे में गबन की राशि करोड़ों में हो सकती है। पुलिस अब अन्य रसीद बुक की तलाश में है। आरोपी सुरेश कुमार से भी पूछताछ की जा रही है, जिसमें और खुलासे हो सकते हैं।  सामाजिक कार्यकर्ता सुशील की शिकायत पर हुई कार्रवाई सामाजिक कार्यकर्ता सुशील ने आर्थिक अपराध शाखा भिवानी को एक शिकायत दर्ज करवाई थी। उसने बताया था कि नगर परिषद भिवानी में पिछले कुछ वर्षों से अलग-अलग तरीकों से भ्रष्टाचार और घोटाले किए गए हैं। आम जनता से ठगी कर करोड़ों रुपये का गबन किया गया है। नगर परिषद भिवानी के कार्यालय में अवैध रूप से सरकारी कर्मचारी बनकर भिवानी की आम जनता से नक्शा पास करवाने, पीआईडी बनवाने व अन्य कार्यों के लिए पैसा लेकर फर्जी रसीदें काटकर धोखाधड़ी की गई है। शहर थाने में धोखाधड़ी का केस दर्ज किया गया। अन्य आरोपी जल्द होंगे गिरफ्तार जांच इकाई आरोपी से गहनता से पूछताछ कर रही है। अन्य आरोपियों की गिरफ्तारी के प्रयास किए जा रहे हैं, जिन्हें जल्द ही गिरफ्तार किया जाएगा। - अजीत सिंह, पुलिस अधीक्षक।",crime
"महेंद्रगढ़: नवजात की हत्या की आशंका, श्मशान से शव निकाला, चिकित्सकों के बोर्ड ने किया पोस्टमार्टम",विस्तार महेंद्रगढ़ के गांव डेरोली जाट में करीब एक सप्ताह पूर्व जन्मी नवजात कन्या की संदिग्ध परिस्थितियों में हुई मौत पर ग्रामीणों द्वारा मामले की जांच की मांग को लेकर पुलिस को शिकायत दी।,crime
"नाबालिग को बहला-फुसलाकर ले जाने और होटल में दुष्कर्म करने के आरोप, रिपोर्ट दर्ज",मुुरादाबाद 21 अप्रैल (हि.स.)। थाना भगतपुर क्षेत्र के एक गांव निवासी एक व्यक्ति ने उत्तराखंड के एक युवक पर अपनी नाबालिग बेटी को बहला-फुसलाकर ले जाने और होटल में दुष्कर्म का आरोप लगाकर गुरुवार को रिपोर्ट दर्ज कराई है।  मुरादाबाद के भगतपुर थाना क्षेत्र के एक गांव निवासी एक व्यक्ति के अनुसार 19 अप्रैल की सुबह उत्तराखंड के महुआखेड़ागंज निवासी युवक उसकी नाबालिग बेटी को बहला-फुसला कर ले गया। आरोप है कि इसके बाद आरोपी ने एक होटल में ले जाकर पुत्री के साथ दुष्कर्म किया। इसके बाद किशोरी ने परिजनों को घटना के बारे में बताया। इस पर किशोरी के पिता ने थाना भगतपुर पहुंचकर दुष्कर्म के आरोपी युवक व अन्य आरोपों के चार अन्य के विरुद्ध तहरीर दी। इस पर पुलिस ने रिपोर्ट दर्ज करके कार्रवाई शुरू कर दी है। हिन्दुस्थान समाचार/निमित,crime
"एचबीएसई: शिक्षिका के मोबाइल में मिला पेपर, सीसीटीवी फुटेज देखी तो केंद्र अधीक्षक, स्कूल संचालक, स्टाफ कर रहा था पेपर आउट","विस्तार  हरियाणा विद्यालय शिक्षा बोर्ड की परीक्षा में नकल का खेल रुकने का नाम नहीं ले रहा। वीरवार को सीनियर सेकेंडरी की राजनीति विज्ञान में भी खूब नकल चली। सोनीपत में एक शिक्षिका के फोन में प्रश्नपत्र मिला। वहां की सीसीटीवी फुटेज देखी गई तो केंद्र अधीक्षक, स्कूल संचालक, स्टाफ सभी पेपर आउट करने में जुटे थे। इसके बाद यहां परीक्षा रद्द कर दी गई। प्रदेशभर में चार परीक्षा केंद्रों पर अधिक नकल और अन्य अनियमितताओं के कारण परीक्षा रद्द कर दी गई। हरियाणा विद्यालय शिक्षा बोर्ड की गुरुवार को हुई सीनियर सेकेंडरी (शैक्षिक/मुक्त विद्यालय) राजनीति विज्ञान विषय की परीक्षा के लिए प्रदेशभर में 1060 परीक्षा केंद्र बनाए गए। यहां 1,20852 परीक्षार्थी प्रविष्ट हुए। परीक्षा में 211 नकलची पकड़े गए। लापरवाही पर चार पर्यवेक्षक ड्यूटी से हटाये गए। केंद्र अधीक्षक, स्कूल संचालक, स्टाफ के खिलाफ थाने में दी शिकायत डीसी जैन वमावि, सोनीपत-47 (बी-1) में बाहर से ज्यादा अंदर नकल चल रही थी। बोर्ड अध्यक्ष प्रो. जगबीर सिंह ने यहां निरीक्षण किया तो एक शिक्षिका के पास मोबाइल मिला। गहनता से जांच की तो मोबाइल में पेपर मिला। केंद्र में लगे सीसीटीवी फुटेज को खंगाला गया तो पाया कि प्रमुख केंद्र अधीक्षक, स्कूल संचालक व स्टाफ सभी पेपर आउट कर रहे थे। पूरे मामले की गहनता से जांच करने के लिए स्कूल की सीसीटीवी का डीवीआर आदि पुलिस के हवाले कर दी गई। बोर्ड चेयरमैन ने यहां 12 नकलची पकड़े।  प्रश्नपत्र में उत्तरों पर निशान, उत्तरकुंजियों, पर्चियों की भरमार राजकीय कवमावि खरखौदा-02 (बी-2), रावमावि मंडौरा, रावमावि मटिंडू में खुलेआम नकल चल रही थी। यहां प्रश्नपत्रों में उत्तरों के सामने निशान लगे थे तो उत्तरकुंजी और पर्चियों की भरमार थी। रावमावि मंडौरा में छतों, दीवारों पर नकल कराने वालों का जमघट लगा था। अंदर परीक्षार्थियों के प्रश्नपत्रों में उत्तर के सामने निशान लगे थे। सभी कोड की उत्तरकुंजियां और भारी मात्रा में पर्चियां थीं। इस वजह से यहां की परीक्षा रद्द कर दी गई।  रावमावि मटिंडू में भी खूब पर्चियां, उत्तरकुंजियां मिलीं। दोनों केंद्रों की परीक्षा रद्द की गई। राकवमावि, खरखौदा में प्रमुख केंद्र अधीक्षक व उनके स्टाफ ने सीसीटीवी के डीवीआर से उड़नदस्ते के पहुंचने से पहले फुटेज डिलीट कर दी। जांच के दौरान केंद्र के प्राचार्य, लिपिक व मिड-डे मील आया कि भूमिका संदिग्ध पाई गई। इन सबके विरुद्ध एफआईआर दर्ज करवाई गई है। 14 नकलची भी पकड़े गए। राकवमावि खरखौदा-02 में पर्यवेक्षक सतीश कुमार को ड्यूटी से हटाया गया। चौ. मो. याशीन खान मेव वमावि, नूंह-02(बी-2) पर भी नकल कराने वालों और करने वालों का बोलबाला था। जिस कारण यहां की परीक्षा भी रद्द कर दी गई। रावमावि, कलानौर-1(बी-1) में भी जमकर नकल हो रही थी। यहां की परीक्षा रद्द करने की सिफारिश की गई।  211 नकलची पकड़े बोर्ड उपाध्यक्ष वीपी यादव के उड़नदस्ते ने गुरुग्राम में 28 नकलची पकड़े। राकवमावि, हेली मंडी-1 (बी-1) में कार्यरत पर्यवेक्षक कर्मबीर, रावमावि, शेरपुर में देवेंद्र कुमार, प्रदीप कुमार को ड्यूटी से हटाया गया। बोर्ड सचिव कृष्ण कुमार ने नंदगांव में तीन नकलची पकड़े। विशेष उड़नदस्तों ने 78, बोर्ड अध्यक्ष के विशेष उड़नदस्तों ने 41, उपाध्यक्ष के विशेष उड़नदस्तों ने 18, सचिव के विशेष उड़नदस्तों ने 19, रैपिड एक्शन फोर्स ने छह, अन्य उड़नदस्तों ने 70 नकलची पकड़े।",crime
"दुकान विवाद में व्यापारी पर हुआ था जानलेवा हमला, 4 गिरफ्तार","-16 अप्रैल को दुकान में घुसकर आरोपितों ने व्यापारी पर किया था हमला मुुरादाबाद, 21 अप्रैल (हि.स.)। थाना कोतवाली क्षेत्र के बुध बाजार में पांच दिन पूर्व व्यापारी के ऊपर हुए जानलेवा हमले की घटना का गुरुवार को खुलासा करते हुए पुलिस अधीक्षक क्राइम ब्रांच ने बताया कि दुकान खाली कराने के विवाद को लेकर व्यापारी पर जानलेवा हमला हुआ था। इस मामले में कोतवाली पुलिस ने चार आरोपितों को गिरफ्तार किया है। किराए की दुकान के विवाद में व्यापारी को गोली मारी गई थी। बताया जा रहा है कि दुकान को लेकर कोर्ट में मुकदमा चल रहा है और इसी विवाद के चलते व्यापारी पर जानलेवा हमला किया गया था। सदर कोतवाली क्षेत्र के जीएमडी रोड कुमार कुंज निवासी अशोक कुमार का बुध बाजार में पुलिस चौकी से चंद कदम दूर सड़क की दूसरी पटरी पर बाम्बे डाइंग नाम से पर्दे और गद्दे का शोरूम है। शुक्रवार शाम करीब सात बजे अशोक कुमार अपनी दुकान पर बैठे थे, जबकि उनके तीन कर्मचारी अंदर काम कर रहे थे। बताया गया कि उसी दौरान एक व्यक्ति ग्राहक बनकर पहुंचा और थैले में से तमंचा निकाल कर अशोक कुमार को गोली मार दी। जिसके बाद उन्हें सिविल लाइंस थाना क्षेत्र के कांठ रोड पर स्थित कासमास अस्पताल में भर्ती कराया गया। वारदात के बाद एसपी सिटी अखिलेश भदौरिया, सीओ कोतवाली आलोक अग्रहरि समेत अन्य अधिकारियों ने मौके पर पहुंच कर जांच पड़ताल की। सीओ आलोक अग्रहरि ने बताया कि जांच में पता चला है कि आरोपित ने देशी बम से हमला किया है। ऐसा लगता है कि आरोपी अपने हाथ से ही गंधक, पोटास, शीशा आदि मिलाकर बम बनाया और वही कारोबारी के ऊपर फेंक दिया। कांच के टुकड़ों से कारोबारी के शरीर पर घाव हुआ है। सीओ ने बताया कि इस मामले में कारोबारी के बेटे गोपाल साहू की तहरीर पर अज्ञात आरोपी के खिलाफ आईपीसी की धारा 307 के तहत जानलेवा हमले का केस दर्ज किया था। इस मामले में सदर कोतवाली पुलिस ने अमरोहा जनपद के रहने वाले जीशान उर्फ फैजी पुत्र सलीम, हैदर पुत्र सलीम डा. सरताज पुत्र अनीस, मुर्तजा पुत्र इस्तफा, को घटना में प्रयुक्त बाइक और तमंचे के साथ गिरफ्तार किया गया हैं वहीं अनस उर्फ सोनू पुत्र हिमांयू निवासी मोहल्ल कटकुई जिला अमरोहा, सलीम निवासी इस्लामनगर जनपद अमरोहा व नासिर पुत्र रमजानी निवासी लाजपत नगर थाना कटघर मुरादाबाद फरार हैं। घटना का खुलासा करते हुए एसपी क्राइम ब्रांच अशोक कुमार ने बताया कि एक आरोपी के पास से एक तमंचा कारतूस और जो घटना में प्रयुक्त मोटरसाइकिल थी वह बरामद की गई है और पूछताछ में और जो हमारे पास जानकारी सामने आई है, उसमें यह तथ्य सामने आया है कि व्यापारी अशोक कुमार की दुकान का किराए को लेकर नासिर नाम के व्यक्ति से विवाद चल रहा था। इससे पहले फजलू रहमान को उन्होंने किराए पर दुकान दी थी, फजलू रहमान की लगभग तीन चार महीने पहले उनकी मृत्यु हो गई, तो इस केस की पैरवी नासिर कर रहा था, केस में यह लोग लोअर कोर्ट से जीत भी चुके हैं और एडीजी कोर्ट में मामला लंबित हैं। नासिर को लगा कि अगर हम यह केस हार जाएंगे तो दुकान खाली करनी पड़ेगी तो अशोक कुमार को ठिकाने लगाने के उद्देश्य से उसने एक व्यक्ति से संपर्क किया। अमरोहा निवासी सरताज ने नासिर का संपर्क मुर्तजा और अनस से कराया और घटना को अंजाम देने के लिए 1 लाख रुपये में दो व्यक्ति फैजी और हैदर को तैयार किया गया। इन दोनों ने मोटरसाइकिल से इस घटना को अंजाम देने से एक दिन पूर्व 15 अप्रेल व्यापारी की दुकान के पास रेकी की थी और 16 अप्रेल को हैदर बाइक चला रहा था और फैजी द्वारा दुकान में घुसकर देशी बम से हमला किया। हिन्दुस्थान समाचार/निमित जायसवाल",crime
नाबालिग के साथ दुष्कर्म मामले में युवक को आजीवन कारावास की सजा,"बांदा, 21 अप्रैल (हि.स.)। दस वर्षीय नाबालिग को हवस का शिकार बनाने वाले अभियुक्त को दोषी मानते हुए अपर सत्र न्यायाधीश चतुर्थ/विशेष न्यायाधीश (ईसी एक्ट) ऋषि कुमार ने आजीवन कारावास की सजा सुनाई है। साथ ही दोषी पर तीस हजार रुपये का जुर्माना भी किया है। जुर्माने की रकम पीड़िता को दी जाएगी। बताते चलें कि पांच जून 2019 को वादिया अपनी दस वर्षीय बेटी के साथ शौच के लिए गई थी। इसी दौरान बीरबल केवट पुत्र धर्मराज उर्फ बाबू केवट निवासी क्योटरा मजरा भदौली थाना बबेरू उसकी नाबालिग बेटी को पकड़कर खेतों की तरफ ले गया। जहां उसके साथ दुष्कर्म किया। इस दौरान मां द्वारा शोर मचाए जाने पर आरोपित जान से मारने की धमकी देते हुए भाग गया। इस मामले में जांच के बाद पुलिस ने 6 अगस्त को बबेरू थाने में अभियोग पंजीकृत किया। अभियोजन पक्ष से कमल सिंह ने छह गवाह पेश किए। दोनों पक्षों की दलीलें सुनने के बाद आरोपित को नाबालिग के साथ दुष्कर्म का दोषी पाया गया। न्यायाधीश ने दोषी अभियुक्त को आजीवन कारावास की सजा देते हुए आदेशित किया कि अभियुक्त अपने प्राकृतिक जीवन तक जेल में ही रहेगा। हिन्दुस्थान समाचार/अनिल",crime
"चलती बस से उचक्कों ने उड़ाया पर्स, शादी में शामिल होने जा रही थी महिला","मीरजापुर, 21 अप्रैल (हि.स.)। मड़िहान थाना क्षेत्र के पचोखरा गांव निवासी महिला का उचक्कों ने पैसे व जेवरात से भरा बैग उड़ा दिया। महिला गुरुवार की शाम ससुराल से प्राइवेट बस से मायके जा रही थी। पीड़िता के मुताबिक दो लाख के जेवरात समेत पर्स उचक्कों ने उड़ा दिया। पीड़िता ने तहरीर देकर कार्रवाई की मांग की। महिला गुड़िया पचोखरा से रिश्तेदारी में होने वाली शादी में शरीक होने मीरजापुर जा रही थी। रास्ते में पर्स गायब देख महिला के होश उड़ गए। महिला का आरोप है कि बस में भीड़ अधिक होने के कारण बच्चे की तबियत खराब होने लगी। बच्चे की देखभाल करते समय उचक्कों ने मौका पाकर पर्स गायब कर दिया। पर्स में सोने-चांदी के लगभग दो लाख रुपये के गहने थे। बैग गायब देख महिला बस में शोरगुल करने लगी। खोजबीन के बाद बैग का पता नहीं चला तो महिला ने मड़िहान पुलिस को शिकायती पत्र सौंपा। इस संबंध में इंस्पेक्टर शैलेश कुमार राय ने बताया कि उन्हें कोई जानकारी नहीं है। तहरीर मिलेगी तो मामले की जांच कराई जाएगी। हिन्दुस्थान समाचार/गिरजा शंकर",crime
ग्रीटिंग्स कार्ड के पैकेट में केन्या से आया हेरोइन,"पैकेट में थे 2.5 किलोग्राम हेरोइन  नई दिल्ली/टीम डिजिटल।  दिल्ली कस्टम की टीम ने कार्गो एक्सपोर्ट के माध्यम से हेरोइन तस्करी का भांडाफोड़ किया है। टीम ने केन्या से ग्रीटिंग्स के पांच पैकेट्स में भेजे गए करोडो रुपये मूल्य का हाई क्वालिटी हेरोइन इन जब्त किया है। यह हेरोइन ग्रीटिंग्स कार्ड के नीचे प्लास्टिक पैकेट्स में रखे हुए थे, जिनका कुल वजन करीब 2.5 किलोग्राम निकला।  कस्टम अधिकारी ने बताया कि यह दिल्ली कस्टम को कार्गो के माध्यम से नशा तस्करी की सूचना मिली थी। सूचना के आधार पर टीम ने आए हुए पैकेट्स को स्कैन किया, जिसमें उन्हें केन्या से आए हुए पांच पैकेट्स मिले। कार्ड बोर्ड के इन पैकेट्स में शादी के ग्रीटिंग्स कार्ड भरे हुए थे। खोल कर जांच करने पर अंदर में सफेद पाउडर भरे प्लास्टिक पैकेट्स मिले। जांच करने पर वह हाई क्वालिटी हेरोइन निकला। जब हेरोइन की कीमत करीब 15 करोड़ रुपये आंकी गई है।",crime
"गैंग्स ऑफ धनबाद छलनी कर रहा कोयलांचल का अमन-चैन, रोज गरज रहीं बंदूकें, खुलेआम दी जा रही पुलिस को चुनौती","गैंग्स ऑफ धनबाद ने एक बार फिर कोयलांचल के अमन-चैन पर ग्रहण लगा दिया है। बंदूकें रोज गरज रही हैं। गैंगवार, फायरिंग, बमबारी का सिलसिला सा चल पड़ा है। हद तो यह कि गैंगस्टर अब हथियार लहराते हुए जिले के पुलिस कप्तान के नाम वीडियो जारी कर उन्हें खुली चुनौती दे रहे हैं। अपराधी थाने में घुसकर पुलिसकर्मी की पिटाई तक कर दे रहे हैं। वासेपुर, झरिया, कतरास, धनबाद, बाघमारा जैसे इलाकों में खूंरेजी की वारदातें थमने का नाम नहीं ले रहीं। ज्यादातर वारदातों के पीछे की वजहें कोयले के अवैध कारोबार में वर्चस्व की जंग और गुंडा टैक्स की वसूली है। इसी हफ्ते की बात करें तो 18 से 21 अप्रैल तक हर रोज गोलीबारी, बमबारी, आगजनी की घटनाएं हुईं। गुरुवार यानी 21 अप्रैल को कतरास थाना अंतर्गत आकाशकिनारी छाताबाद में कोयले के कारोबार में वर्चस्व के सवाल पर दो गुट भिड़ गये। दोनों ओर से कई राउंड फायरिंग हुई। पांच लोग घायल हैं। मुकेश यादव और सुशील यादव के शरीर में गोली लगी है। एक महिला मुनिया देवी भी घायल हुई है। फायरिंग के बाद बस्ती के लोगों ने कतरास थाने के सामने जमकर हंगामा किया। चार-पांच लोगों को पुलिस ने हिरासत में लिया है। बैंक मोड़ धनबाद शहर का सबसे व्यस्त इलाका है। यहां 20 अप्रैल को बैंक मोड़ थाना से थोड़े ही फासले पर शाम पांच बजे अपराधियों ने कोयला व्यवसायी कतरास निवासी रविकांत हजारी उर्फ बाबू हजारी की कार पर सामने से हमला कर दिया। चार अपराधी दो पल्सर बाइक पर सवार थे। आगे-पीछे दोनों ओर से उन्हें घेरा और कार का शीशा तोड़कर ढाई लाख रुपये लूट लिये। उन्हें भी कार से खींचकर मारने की कोशिश की, लेकिन भीड़ जुट आयी तो अपराधी फरार हो गये। जिले के खरखरी ओपी अंतर्गत बंद पड़ी मधुबन कोलियरी में पोखरिया के पास अवैध उत्खनन को लेकर 18 अप्रैल सोमवार की देर रात कोयला तस्करों ने अंधाधुंध फायरिंग और बमबारी की। जवाब में अगले ही दिन 19 अप्रैल को स्थानीय लोगों के एक समूह वे अवैध उत्खनन में लगी जेसीबी मशीन में आग लगा दी। अवैध उत्खनन के दौरान दो पक्षों के बीच मारपीट, जेसीबी जलाने, गोली व बम चलाने के मामले में दोनों पक्षों की ओर से कुल दस लोगों को नामजद आरोपी बनाया गया है। एक की गिरफ्तारी हुई है। बीते 12 अप्रैल को झरिया थाना क्षेत्र के भागा स्टेशन रोड निवासी रेलवे के स्क्रैप व्यवसायी तुफैल अहमद उर्फ पप्पू खान के घर दोपहर साढ़े तीन बजे बम फेंके गये। एक बम दीवार में लगकर फट गया, जबकि एक जिंदा पाया गया। वहां एक पर्ची भी फेंकी गई थी, जिसमें रंगदारी नहीं देने पर जान मारने की धमकी दी गयी थी। धनबाद शहरी क्षेत्र के जोरापोखर थाना क्षेत्र के शालीमार में दीपक सेन के घर पर 11 अप्रैल की देर रात फायरिंग हुई। बीते 2 अप्रैल की शाम जोरापोखर थाना क्षेत्र के भागा रेलवे साइडिंग में ठेकेदार बबलू सिंह को गोलियों से छलनी कर दिया गया। हालांकि पुलिस ने मामले का खुलासा करते हुए तीन लोगों को गिरफ्तार कर लिया है। हत्या ठेकेदारी में वर्चस्व के सवाल पर हुई थी। इसके पहले बैंक मोड़ स्थित टायर शोरूम में 28 मार्च की दोपहर गोली बारी हुई। गोली से शोरूम के मालिक गुल मोहम्मद के भाई और स्टाफ बाल-बाल बचे। 27 मार्च को सदर थाना क्षेत्र के दामोदरपुर निवासी व्यवसायी मुकेश पंडित की गोली मार कर हत्या कर दी गयी थी। 28 मार्च को अपराधियों ने शनिवार की रात भूली बी ब्लॉक बिजली घर में धावा बोल कर हथियार के बल पर बिजली कर्मियों को बंधक बना लिया। इसके बाद ट्रांसफॉर्मर के लाखों का पीतल का क्वायल और पार्ट-पुर्जे लूट लिए। धनबाद का एक गैंगस्टर है प्रिंस खान। बीते नवंबर में उसके गुर्गों ने व्यवसायी नन्हें खान को भून डाला था। इसके बाद वीडियो जारी कर घटना की जिम्मेदारी ली। उसने खुद को छोटे सरकार का नाम दे रखा है और तब से व्यवसायियों को लगातार धमका रहा है। प्रिंस खान ने बीते 16 अप्रैल की रात को खुद बिलियर्डस पूल खेलते और पाइप पीते हुए वीडियो जारी किया। उसने एसएसपी को भी चुनौती दी। इससे पहले उसने मो. इसराफिल उर्फ लाला खान नामक व्यक्ति को तालिबानी अंदाज में आधुनिक हंथियार के साथ धमकी दी। कहा कि तुम कहीं भी रहो, छोटे सरकार तुम्हें जरूर मारेगा। इस धमकी पर एसएसपी संजीव कुमार ने कहा था कि प्रिंस दो -चार हजार रुपये और रोटी का मोहताज हो गया है। इसलिए ऐसे वीडियो बनाकर दहशत फैलाना चाहता है। उसके पास जो हंथियार है, वह टॉय गन है। जवाब में प्रिंस खान ने एसएसपी को चुनौती देते हुए वीडियो वायरल किया और लिखा- 'देख लो मेरी रोटी पर आफत है और हम पूल खेल कर टाइम पास कर रहे हैं'। एसएसपी सर अपनी नाकामयाबी को छिपाने के लिए बचकाना बयान दे रहे हैं। प्रिंस ने इसके पहले बीसीसीएल, रेलवे, नगर निगम के ठेकेदार समेत अन्य व्यवसायियों से भी वीडियो के माध्यम से रंगदारी की मांग की है। वासेपुर में दो गैंग के बीच लड़ाई है। एक है फहीम खान और दूसरा प्रिंस खान। दोनों गैंग की अदावत में पिछले साल दो हत्याएं हुई थीं।  धनबाद के विधायक राज सिन्हा का कहना है कि धनबाद की विधि-व्यवस्था ध्वस्त हो गयी है। सांसद पीएन सिंह कहते हैं पुलिसिंग फेल हो गयी है। एसएसपी संजीव कुमार का कहना है कि अपराधियों के खिलाफ लगातार कार्रवाई हो रही है। ज्यादातर मामलों का खुलासा हुआ है। गिरफ्तारियां भी हो रही हैं।",crime
पकड़े गए घरों में सेंधमारी और चोरी का सामान खरीदने वाले,"- चुराया हुआ सोना, नकदी और मोबाइल बरामद  नई दिल्ली/टीम डिजिटल।  पश्चिमी दिल्ली की विकासपुरी थाना पुलिस ने एक सेंधमार व चोरी का सामान खरीदने वाले शख्स को गिरफ्तार किया है। गिरफ्तार अक्षय व सुंदर के कब्जे से घर से चुराए हुए सौ ग्राम सोने के आभूषण, 15 हजार रुपये नकद व एक मोबाइल फोन बरामद की है। वहीं तिलक नगर थाना व जिला स्पेशल स्टाफ की टीम ने एक-एक वाहन चोर को गिरफ्तार किया है। डीसीपी घनश्याम बंसल ने बताया कि 20 अप्रैल को एक शख्स ने घर में चोरी होने की शिकायत दर्ज कराई। शख्स ने कहा कि नकदी के साथ-साथ सोने के अभूषण व दो मोबाइल गायब हैं। इसके बाद पुलिस टीम ने छानबीन शुरू कर दी। टेक्निकल सर्विलांस की मदद से पुलिस ने इस मामले में अक्षय को गिरफ्तार कर लिया। पूछताछ में अक्षय ने बताया कि चोरी किया हुआ सामान उसने तिलक नगर के एक दुकानदार सुंदर को बेचा है। पुलिस मामले की जांच कर रही है। इधर, तिलक नगर थाना पुलिस ने एक वाहन चोर को गिरफ्तार किया है। इसकी पहचान बंटी के रूप में हुई है। इसके पास से एक मोटरसाइकिल पुलिस ने बरामद की है। मुखर्जी पार्क नाले के पास से इसे गिरफ्तार किया गया है। इसके अलावा पश्चिमी जिला स्पेशल स्टाफ की टीम ने एक वाहन चोर को गिरफ्तार किया है। पुलिस अधिकारियों ने बताया कि 20 अप्रैल को जानकारी मिली कि हरि नगर में एक बदमाश आने वाला है। पुलिस टीम वहां पहुंची तो वहां काले रंग की स्कूटी पर सवार एक शख्स दिखाई दिया जो चोरी के मोबाइल बेचने के लिए आया था। उसके बाद पुलिस ने उस शख्स को गिरफ्तार कर लिया। शख्स ने अपना नाम कालीचरण बताया। तलाशी में उसके पास से चार मोबाइल बरामद हुए वहीं उसकी निशानदेही पर पुलिस ने दो स्कूटी व एक मोटरसाइकिल बरामद की है।",crime
जहांगीरपुरी दंगा - पश्चिम बंगाल में रह रही अंसार के नानी के घर पहुंची पुलिस,"जहांगीरपुरी दंगा - पश्चिम बंगाल में रह रही अंसार के नानी के घर पहुंची पुलिस  - गिरफ्तार किए गए इस दंगा के मास्टरमाइंड अंसार, सोनू और एक नाबालिग की बांग्लादेशी कनेक्शन की जांच  - पश्चिम बंगाल में रहने वाले उनके रिश्तेदारों के पास पहुंच कर रही है पूछताछ  नई दिल्ली/टीम डिजिटल। राजधानी दिल्ली में 16 अप्रैल की शाम शोभायात्रा के दौरान उपद्रव करने व उसमें गोली चलाने के बाद भडक़ी हिंसा की जांच करते हुए दिल्ली पुलिस क्राइम ब्रांच की टीम बंगाल तक पहुंच गई है। टीम उपद्रव के मास्टर माइंड शेख अंसार, गोली चलाने वाले सोनू उर्फ चिकना, सोनू शेख उर्फ इस्लाम, दिलशाद, आहिर उर्फ आहिद, जाहिद, मुख्तियार अली, जाकिर, अक्सर और एक नाबालिग पश्चिम बंगाल का ही रहने वाला है। इसके देखते हुए पुलिस और इन सभी के बंगाल नेटवर्क का खुलासा करने के लिए पुलिस टीम ने बंगाल में रह रहे उनके रिश्तेदारों से मुलाकात कर उनसे जानकारी जुटाने की कोशिश की। इसके अलावा कई ऐसे संदिग्ध भी हैं, जो उपद्रव में शामिल थे और पुलिस की दबिश के बाद दिल्ली छोडक़र पश्चिम बंगाल फरार हो गए। जांच के लिए निकली क्राइम ब्रांच की टीम सबसे पहले महिषादल थाने पहुंची। इस थाना इलाके में ही कंचनपुर में एक आरोपी का घर है। जांच कर्मियों ने उसके परिवार के साथ बात की। इसके बाद पुलिस टीम सुताहटा थाना भी पहुंची।  इन दोनों स्थानों पर आरोपियों के रिश्तेदारों से पूछताछ के बाद टीम ने उपद्रव के मास्टर माइंड शेख अंसार हल्दिया स्थित ससुराल पहुंची, जहां उन्हें अंसार का ससुर मिला। पूछताछ में पता चला कि वह आए दिन वहां जाता था, कुछ समय पहले भी वहां आया था। अभी वहां उसके ससुराल पक्ष के लोग रहते हैं, पर उसके पिता के पक्ष के लोगों का मूल स्थान के बारे में पुलिस को कुछ भी जानकारी नहीं मिली। रिश्तेदारों ने यही कह कर टाल दिया कि वे लोग कई दसकों से दिल्ली में ही रह रहे हैंं और वहीं के निवासी हो गए हैं। गौरतलब हो कि आरोपी अंसार दिल्ली में मोबाइल की दुकान चलाता है, साथ ही वह कबाड़ का काम भी करता है। इस दौरान टीम की एक टीम ने इलाके से अंसार की कथित नानी को ढूंढ निकाला, उनसे मुलाकात कर अंसार और उसके परिवार के बारे में पूछताछ की। तो वहीं दूसरी टीम पूर्वी मिदनापुर जिले के महिषादलथा इलाके में पहुंची। बताया जाता है कि यहां अंसार का बचपन गुजरा था और यहीं से उसने दिल्ली के लिए टिकट भी कटाया था। वहीं, तीसरी टीम गोली चलाने के आरोपी सोनू उर्फ यूनुस के घर नादिया पहुंची है। सोनू ने गत 16 अप्रैल की शाम को भीड़ के बीच पहुंचकर गोली चलाई थी और उसके बाद भाग गया था। लेकिन, पुलिस ने 18 अप्रैल को उसे इलाके के मंगल बाजार से गिरफ्तार कर लिया था।  आरोपियों में ज्यादातर हार्डकोर क्रिमिनल जहांगीरपुरी में हुए उपद्रव में पहचान किए गए ज्यादातर उपद्रवी अपराधी प्रवृति के मिले हैं। इनमें कई तो हार्डकोर अपराधी हैं। जघन्य अपराधों में जेल की सजा काट चुके हैं। ये दिल्ली ही नहीं दिल्ली से लगे शहरों में भी आपराधिक वारदातों को अंजाम दे चुके हैं। इसे देखते हुए पुलिस टीम उन बदमाशों से भी पूछताछ कर रही है, जो कुछ समय पहले ही जेल से छूटे हों या जमानत पर आए हों। इस इस एंगल से भी जांच कर रही है कि अन्य अपराधों की तरह कहीं इस उपद्रव की योजना भी जेल के अंदर तो तैयार नहीं हुई थी। इसके लिए पुलिस टेक्निकल व मैननुअल सर्विलांस का सहारा ले रही है।  उपद्रव स्थल पर फोन एक्टिवीटी जानने के लिए ले रही आईपीडीआर की मददे  इधर पुलिस इस उपद्रव की जांच के लिए आधुनिक तकनीक का सहारा लेले हुए इंटरनल प्रोटोकॉल डिटेल रिकॉर्ड (आईपीडीआर) की मदद ले रही है। जांच टीमें पता कर रही है कि जिस दिन हिंसा हुई उस दिन कितने फोन इलाके में लगे मोबाइल टावर से इंटरनेट के जरिए एक्टिव थे. आईपीआरटी की मदद इसलिए ले रही है क्योंकि कई बार अपराधी अपराध को अंजाम देने के दौरान ट्रैक होने से बचने के लिए इंटरनेट कॉलिंग करते हैं। इसलिए पुलिस उपद्रव वाले दिन का आईपीडीआर निकाल कर पता लगा रही है उस दिन कितने फोन एक्टिव थे। यह भी पता लगाने की कोशिश की जा रही है कि क्या उस स्थान और इलाके में सामान्य दिनों से अधिक फोन एक्टिव थे। इससे यह पता लग सकेगा कि उस दिन बाहर से अधिक लोग आए तो नहीं थे। इसके साथ ही मास्टरमाइंड शेख अंसार, असलम, और सोनू समेत तमाम आरोपियों की हिंसा वाले दिन की लोकेशन से लेकर कॉल डिटेल रिकॉर्ड को खंगालने में जुटी है। हिंसा में इस्तेमाल हुई पिस्टल उपलब्ध कराने वाले गुलाम रसूल ऊर्फ गुल्ली ने पूछताछ में बताया है कि उसने वह पिस्टर 10 हजार रुपये में वह पिस्टल बेची थी। सूत्रों के मुताबिक, क्राइम ब्रांच ने सीसीटीवी, जांच और लोकल इनपुट के आधार पर 300 उपद्रवियों की पहचान की है। इनकी गिरफ्तारी के लिए छापेमारी की जा रही है।",crime
जुमे के मौके पर प्रभावित इलाकों में विशेष सुरक्षा इंतजाम,"दिल्ली पुलिस के साथ ही अर्ध सैनिक बल भी तैयार - ड्रोन के साथ ही सादे लिबास में भी रखी जा रही नजर नई दिल्ली/मुकेश ठाकुर। शोभा यात्रा में हुए उपद्रव के बाद अब फिर से जहांगीरपुरी में हालात सामान्य होने लगे हैं। 22 अप्रैल को जुमे की नमाज को देखते हुए दिल्ली पुलिस के अफसरों ने दिनभर अलग-अलग जगहों पर जाकर स्थानीय लोगों से बातचीत कर उनसे शांति बनाए रखने की अपील कर रही है। हालांकि पुलिस का भारी बंदोबस्त मुख्य सडक़ों पर है। सुरक्षा इंतजाम पुख्ता करने के लिए पुलिस सूचना तंत्रों के साथ ही तकनीकी सहायता ले रही है। इलाके की गलियों के नक्शे बनाकर हो रही है निगरानी सभी गलियों के नक्शे बनाकर पुलिस निगरानी कर रही है। ताकि सुरक्षा के इंतजाम को पुख्ता रखा जाय। सभी प्रमुख गलियों जिससे बाहरी लोगों का प्रवेश हो सकता है या उपद्रव की स्थिति होने पर उन्हें वहां से भागने का मौका मिल सकता है, उन गलियों पर खास नजर रखी जा रही है। जुमे की नमाज को देखते हुए हर मस्जिद के आसपास पुलिस की सुरक्षा देर रात से ही लगा दी गई है। उधर जहांगीरपुरी का वह स्थान जहां निगम ने अतिक्रमण हटाने का अभियान चलाया था, वहां विशेष नजर रखी जा रही है। वैसे पुलिस के अनुसार यह इलाका फिलहाल शांत है। रात के समय कॉलोनियों में रात भर पहरे दिए जा रहे हैं। पुलिस हर गली, मोहल्ले में मुस्तैद रही। अंदर गलियों में सादे कपड़ों में पुलिसकर्मियों ने घूमना शुरू कर दिया है। वीरवार को पुलिस ने जगह-जगह सुरक्षा इंतजामों की जांच की। इसके साथ ही पुलिस निगरानी रखने के लिए ड्रोन का भी सहारा ले रही है। पुलिस अधिकारी ने बताया कि शुक्रवार को भी इस सुरक्षा इंतजाम को यथा स्थिति रखा जाएगा। पुलिस कर रही फ्लैग मार्च हिंसा को रोकने के लिए पुलिस प्रभावित इलाकों में फ्लैग मार्च कर रही है। भारी संख्या में सुरक्षाकर्मी इलाके में तैनात हैं। इस दौरान सुरक्षा बलों के साथ ही फायर ब्रिगेड की भी गाडियों को मौके पर तैनात किया गया है। ताकि किसी प्रकार की आगजनी जैसी घटना, जोकि 2020 में उत्तर-पूर्वी जिले में हुई हिंसा के दौरान हुई थी। ऐसी घटना के होने पर तत्काल कार्रवाई करते हुए बिना जान माल की हानि हुए आग पर काबू पा लिया जाय। साथ ही आस पास के सभी केद्रों को भी अलर्ट पर रखा गया है। वरिष्ठ अधिकारियों ने किया इलाकै का दौरा जुमे को देखते हुए वीरवार को दिल्ली पुलिस के कई वरिष्ठ अधिकारियों ने इलाके में पहुंच वहां का दौरान किया। इस दौरान उन्होंने इसके के अमन कमेटी के अलावा इलाके के मुआज्जिज लोगों के साथ बैठक कर शांति बनाए रखने की अपील की। वरिष्ठ अधिकारियों का कहना है कि इलाके की सुरक्षा के लिए अतिरिक्त सुरक्षा बलों को तैनात किया गया है। इसमें दिल्ली पुलिस के साथ ही अर्धसैनिक बलों को भी अलर्ट पर रखा गया है। दिल्ली पुलिस की स्पेशल ब्रांच को लगातार सतर्क रहने के लिए कहा गया है। किसी भी सूचना पर तुरंत अलर्ट रहने के आदेश दिए गए हैं। जुमे की नमाज के दौरान इंतजाम - सभी प्रमुख स्थान जहां जुमे की नमाज अदा की जाएगी, उसके आस पास विशेष सुरक्षा इंतजाम किए गए हैं। इसमें अतिरिक्त पुलिस बल को तैनात किया गया है। - जुमे के नमाज शुरू होने से पहले से लेकर नमाज खत्म होने तक अतिरिक्त सुरक्षा कर्मियों की तैनाती रहेगी। - इसके साथ ही सुरक्षाकर्मी इस पर नजर रखेंगे कि जुमे की नमाज को आए लोग अकारण भीड़ इक_ा न करें। - इसके अलावा सभी संवेदनशील इलाके में कड़ी सुरक्षा रखी जाएगी।",crime
देवरिया : दो दरोगा समेत पांच निलम्बित,"-सदर कोतवाली, लार और पुलिस कार्यालय में तैनात कर्मियों पर हुई कार्रवाई देवरिया, 21 अप्रैल (हि.स.)। विवेचना और कार्य में लापरवाही करने वाले दो दरोगा समेत पांच पुलिस कर्मियों को डीआईजी/एसपी डॉ श्रीपति मिश्र ने गुरुवार को निलम्बित कर दिया है। इस कार्रवाई से विभाग में हड़कंप मच गया है। सदर कोतवाली में दरोगा विरेन्द्र कुमार तैनात हैं। पिछले दिनों डीआईजी/एसपी ने पूरे जिले के थाने में तैनात दरोगाओं को विवेचना करने का निर्देश दिया। अभियान चलाकर विवेचना किया। डीआईजी के निर्देश के बाद भी दरोगा विरेन्द्र कुमार ने विवेचना में रुची नहीं दिखाई। इसे डीआईजी डॉ श्रीपति मिश्र ने गंभीरता से लेते हुए उन्हें निलम्बित कर दिया। वहीं कार्य में लापरवाही बरतने पर पुलिस कार्यालय में तैनात रामबदन चौहान और कांस्टेबल पिंटू यादव को निलम्बित किया गया। जबकि लार थाना क्षेत्र के मेहरौना पुलिस चौकी पर तैनात हेड कांस्टेबल दिनेश कसोधन और कांस्टेबल संजीत सिंह अपने बीट में कार्य नहीं कर रहे थे। जिससे उनके क्षेत्र में अपराध बढ़ रहा था। इसे देखते हुए डीआईजी ने दोनों को निलम्बित कर दिया। विभाग में दो दरोगा और तीन पुलिस कर्मियों के निलम्बित करने से विभाग में हड़कंप मच गया है। हिन्दुस्थान समाचार/ज्योति",crime
"मनी लॉन्ड्रिंग मामला में ED ने नवाब मलिक के खिलाफ 5,000 पन्नों की चार्जशीट दायर की","नई दिल्ली: इन्फोर्समेंट डायरेक्टोरेट (ईडी) ने गुरुवार को मनी लॉन्ड्रिंग के एक मामले में एनसीपी के वरिष्ठ नेता और महाराष्ट्र के मंत्री नवाब मलिक के खिलाफ स्पेशल पीएमएलए अदालत में लगभग पांच हजार पन्नों की चार्जशीट पेश की है.  चार्जशीट के मुताबिक 50 से ज्यादा लोगों के बयान दर्ज किए गए हैं. ईडी ने चार्जशीट में कहा कि एजेंसी ने मलिक के बेटों और उनके भाई कप्तान मलिक को भी तलब किया था लेकिन उन्होंने जांच में सहयोग नहीं किया और समन को नजरअंदाज किया. इससे पहले पिछले हफ्ते ईडी ने मनी लॉन्ड्रिंग रोकथाम अधिनियम 2002 के तहत मलिक और उनके परिवार की संपत्तियों को कुर्क किया था. बता दें कि सुप्रीम कोर्ट शुक्रवार को बॉम्बे हाईकोर्ट के एक आदेश के खिलाफ दायर नवाब मलिक की याचिका पर सुनवाई करेगा जिसमें तत्काल रिहाई की मांग करने वाली उनकी अंतरिम याचिका को खारिज कर दिया गया था. जस्टिस डी वाई चंद्रचूड़ और जस्टिस सूर्यकांत की बेंच नवाब मलिक की याचिका पर सुनवाई करेगी. बता दें कि इस मामले में नवाब मलिक को 23 फरवरी को गिरफ्तार किया गया था. वह अभी न्यायिक हिरासत में हैं. ईडी का मामला राष्ट्रीय जांच एजेंसी (एनआईए) द्वारा साल 1993 मुंबई धमाकों के आरोपी दाऊद इब्राहिम और उसके सहायकों के खिलाफ हाल में गैरकानूनी गतिविधियां (रोकथाम) कानून के तहत दर्ज एक प्राथमिकी पर आधारित है. इससे पहले हिरासत में लेने के लिए हुई सुनवाई के दौरान केंद्रीय वित्तीय जांच एजेंसी ने अदालत से कहा था कि मलिक मुख्य षड्यंत्रकर्ता और लाभार्थी हैं. ईडी ने आरोप लगाया कि अवैध रूप से इन संपत्तियों पर कब्जा के लिए उन्हें दाऊद इब्राहिम गिरोह के अहम सदस्यों से धन मिला. एजेंसी ने दावा किया कि 'इन संपत्तियों को हड़पने के लिए दाऊद इब्राहिम के गिरोह के सदस्यों और नवाब मलिक ने साठगांठ की और इसे वास्तविक दिखाने के लिए कई कानूनी दस्तावेजों में हेरफेर की थी.' भाषा के इनपुट से श्रीनगर पुलिस बस हमलाः हथियार लूटने के लिए ड्राइवर को मारी गोली, खून बहता रहा पर वह बस चलाता रहा",crime
पत्नी को खुदकुशी के मजबूर करने में पति दोषी करार,"पत्नी को खुदकुशी के मजबूर करने में पति दोषी करार अदालत ने दोषी पति को सुनाई सात साल कैद की सजा पूर्वी दिल्ली, 21 अप्रैल (नवोदय टाइम्स): कडक़डड़ूमा स्थित अतिरिक्त सत्र न्यायाधीश दीपाली शर्मा की अदालत ने दहेज प्रताडऩा से तंग आकर आत्महत्या करने वाली विवाहिता के पति को अदालत ने दोषी करार देते हुए दोषी पति को सजा सुनाई है। इस मामले में अदालत ने दिल्ली विधिक सेवा प्राधिकरण को मृतका के परिवार को मुआवजा देने के निर्देश दिए हैं। सजा सुनाते हुए हुए अतिरिक्त सत्र न्यायाधीश ने कहा कि दहेज हमारे समाज में वह बुराई है, जो न जाने कितनी जानें निगल चुका है। दहेज प्रताडऩा के कारण विवाहिता को आत्महत्या के लिए मजबूर करना एक गंभीर अपराध है। ऐसे अपराधी को बख्शा नहीं जा सकता। अदालत ने दोषी पति को तीन साल सश्रम कैद की सजा के साथ ही साढ़े सात हजार रुपये का जुर्माना भी लगाया है। अदालत ने कहा कि यदि दोषी जुर्माना रकम की भरपाई नहीं करता है तो उसे दो महीने अतिरिक्त जेल में रहना होगा। इससे पहले पुलिस ने अदालत को बताया कि दोषी पर इस मुकदमे के अलावा दो आपराधिक मुकदमे और लंबित हैं। इनमें से एक मुकदमा झपटमारी का जबकि दूसरा सरकारी कर्मचारी पर हमले का है। अदालत ने तमाम तथ्यों को ध्यान में रखते हुए दोषी को सजा सुनाई है। ये था मामला 6 जनवरी 2015 को कल्याणपुरी की रहने वाली विवाहिता ने पति की प्रताडऩा से तंग आकर खुदकुशी कर ली थी। मृतका के परिजनों ने पति पर दहेज प्रताडऩा का आरोप लगाया था। परिवार का आरोप था कि आरोपी पति उनकी बेटी को बुरी तरह पीटता था। बार.बार मायके से पैसा लाने का दबाव डालता था। इन सबसे तंग आकर लडक़ी ने आत्महत्या की।",crime
मैट्रो में नौकरी दिलवाने के नाम पर करते थे ठगी 3 गिरफ्तार,"मैट्रो में नौकरी दिलवाने के नाम पर करते थे ठगी 3 गिरफ्तार नई दिल्ली, 21 अप्रैल (नवोदय टाइम्स): उत्तर जिले की साइबर थाना पुलिस ने दिल्ली मैट्रो में नौकरी दिलवाने का झांसा देकर लोगों को ठगने वाले तीन आरोपियों को गिरफ्तार किया है। आरोपी फेसबुक पर मैट्रो में नौकरी का विज्ञापन देकर ठगी को अंजाम दे रहे थे। पुलिस ने पकड़े गए आरोपी नितिन (30) सुमंत (39) शहनवाज (33) हैं। पुलिस ने आरोपियों की गिरफ़्तारी के बाद ठगी के पांच मामलों के खुलासे का दावा किया है। आरोपी नितिन व सुमंत नोएडा के रहने वाले हैं। शहनवाज दिल्ली के न्यू अशोक नगर इलाके में रहता है। पुलिस ने आरेापियों के पास से 06 सिमकार्ड, नौ मोबाइल फोन, एक कार, 11 डेबिट व क्रेडिट कार्ड, सात फर्जी आधार कार्ड समेत अन्य सामान बरामद किया है। उत्तर जिले के डीसीपी सागर सिंह कलसी ने बताया कि पांच अप्रैल को भूपेंद्र सिंह ने एक शिकायत दी थी। उन्होंने बताया कि फेसबुक पेज पर उन्होंने दिल्ली मेट्रो रेल कॉरपोरेशन में सीधी भर्ती का एक विज्ञापन देखा। उन्होंने उस विज्ञापन को खोला। इस दौरान उनके मोबाइल व्हाट्सएप पर एक लिंक आया और उसे खोलकर फार्म भरने के लिए कहा गया। उन्होंने लिंक खोलकर फार्म भरा और ऑनलाइन 49 रुपये फीस जमा करने लगे। तभी उनके बैंक खाते से 19049 रुपये कट गए। पुलिस ने केस दर्ज कर जांच शुरू की। पुलिस ने बैंक खाते व मोबाइल नंबर से मामले की जांच में जुटी। इस दौरान आरोपियों की लोकेशन नोएडा में मिली। पुलिस ने नोएडा से तीनों को गिरफ्तार कर लिया। पूछताछ में पता चला कि नितिन एक कॉल सेंटर में काम करता था। उसने ठगी के लिए फेसबुक पर डीएमआरसी में नौकरी का एक फर्जी पेज बनाया। इसके बाद उसे फर्जी पेज के जरिए ठगी करने लगा। आरोपी सुमंत व शहनवाज उसे फर्जी सिमकार्ड उपलब्ध करा रहे थे।",crime
भाजपा नेता की पुश्तैनी गांव में चल रहा था संपत्ति विवाद,"भाजपा नेता की पुश्तैनी गांव में चल रहा था संपत्ति विवाद पुलिस को संपत्ति विवाद में हत्या किये जाने की आशंका पूर्वी दिल्ली, 21 अप्रैल (नवोदय टाइम्स): पूर्वी दिल्ली के गाजीपुर में गोली मार कर की गई भाजपा नेता जीतू चौधरी की हत्या के मामले में दिल्ली पुलिस दिल्ली के साथ ही उनके गांव बागपत में भी मामले की जांच करने पहुंच गई है। अभी तक की पुलिस जांच में पता चला है कि संपत्ति को लेकर बागपत स्थित जीतू की गांव में कुछ लोगों से विवाद चल रहा था। पुश्तैनी गांव में चल रहा था संपत्ति विवाद पुलिस को आशंका है कि जीतू की हत्या गांव बाली में चल रहा संपत्ति विवाद भी हो सकता है। पुलिस जांच में यह भी पता चला है कि जीतू की बली गांव में संपत्ति को लेकर रंजिश चल रही थी। साल 2005 में भी संपत्ति को लेकर झगड़ा भी हुआ था। पुलिस की एक टीम बागपत में पूछताछ कर मामले की तफ्तीश कर रही है। जीतू के घर पहुंचे कई वरिष्ठ भाजपा नेता मूल रूप से उत्तर प्रदेश के बागपत के बली गांव के रहने वाले जीतू चौधरी गत कुछ वर्षों से वह गाजीपुर के मयूर विहार फेज-तीन के सी-2 ब्लॉक में परिवार के साथ रह रहे थे। परिवार में पत्नी पूनम, दो बेटियां दीपा, खुशी और छोटा बेटा ललित है। जीतू चौधरी का कंस्ट्रक्शन का कारोबार था। उनकी मौत से परिवार में मातम का महौल बना हुआ है। वीरवार को कई भाजपा नेता पहुंचे जिनमे पूर्व केंद्रिय मंत्री हर्षवर्धन के अलाव कई विधायक व स्थानीय नेता भी उनके आवास पर पहुंचे। घर के बाहर बुला कर मारी गोलियां पुलिस जांच में पता चला है कि बुधवार रात को एक ठेकेदार अपनी पेमेंट लेने आया था। उसके जाने के कुछ देर बाद ही एक बाइक पर सवार दो बाइक सवार बदमाश पहुंचे और जीतू को घर के बाहर बुला कर ताबड़तोड़ पांच गोलियां मार कर जीतू की हत्या कर दी। जीतू को मारी पांच गोलियां पुलिस ने वीरवार को पोस्टमॉर्टम के बाद शव परिजनों को सौंप दिया। पोस्टमॉर्टम रिपोर्ट में तीन गोलियां सिर और दो गोली सीने में लगने की बात सामने आई है। सरेआम की गई हत्या की इस वारदात को अंजाम देने वाले हत्यारों की पहचान व धरपकड़ के लिये पुलिस की कई टीम बनाई गई हैं। सीसीटीवी खंगाल रही पुलिस पुलिस की एक टीम को इलाके की सीसीटीवी फुटेज खंगाल कर बदमाशों का सुरगा जुटाने में लगी है। पुलिस टीम बदमाशों के फरार होने वाले संभावित रास्तों का मैप तैयार कर इलाके के दस किलोमीटर के दायरे में लगे सीसीटीवी कैमरों की फुटेज को खंगालने का काम कर रही हैं।",crime
"कपड़ों की सप्लाई का झांसा देकर बरेली के व्यापारी ने महिला से हड़पे ₹80 हजार, मुकदमा दर्ज","मुुरादाबाद, 21 अप्रैल (हि.स.)। कपड़ों की सप्लाई करने का झांसा देकर बरेली के व्यापारी ने महिला दुकानदार से 80 हजार रुपये ऐंठ लिए। आरोप है कि उसने महिला दुकानदार के साथ छेड़छाड़ और अश्लीलता भी की। मामले में कोर्ट के आदेश पर सिविल लाइंस पुलिस ने एफआईआर दर्ज किया है। कोतवाली क्षेत्र निवासी महिला की सिविल लाइंस के नवीननगर में गारमेंट्स की दुकान हैं। महिला के अनुसार व्यापार के सम्बंध में उसका बाहर जाना जाना रहता है। अक्तूबर 2020 में भी पीड़िता व्यापार के सिलसिले में बरेली गई थी। वहीं उसकी मुलाकात बरेली के किला थाना क्षेत्र के मलकपुर निवासी इम्तयाज कुरैशी के साथ हुई। पीड़िता के अनुसार इम्तयाज ने उसे गारमेंट का माल सप्लाई कराने का भरोसा दिया और एडवांस मांगे। जिसके बाद आठ अक्तूबर को पीड़िता ने 9 हजार रुपये एडवांस दे दिए। आरोप है कि इसके बाद उसने 67 हजार 751 रुपये और ले लिए। रकम लेने के बाद जनवरी 2021 में इम्तयाज कुरैशी कुछ गारमेंट्स के सैंपल लेकर पीड़िता के दुकान पर आया। उसने जल्द ही माल भिजवाने की बात कहकर 15 हजार रुपये और ले लिए। पीड़िता के अनुसार उस समय वह दुकान पर अकेली थी। आरोपी ने उसके साथ छेड़छाड़ की। उसके मुंह मे दुपट्टा ठूंसकर जबरदस्ती करने की कोशिश की। शोर मचाने पर आसपास के लोग आए तो वह धमकी देते हुए भाग गया। पीड़िता के अनुसार उसने वारदात के बाद थाने से लेकर एसएसपी ऑफिस तक शिकायत की, लेकिन सुनवाई नहीं हुई। परेशान होकर कोर्ट में अर्जी लगा दी। जहां से एफआईआर दर्ज करने के आदेश दिए। एसएचओ सिविल लाइंस रविंद्र प्रताप सिंह ने बताया कि पीड़िता की तहरीर के आधार पर आरोपित इम्तयाज कुरैशी के खिलाफ मुकदमा दर्ज किया गया है। प्रकरण की विवेचना की जा रही है। जो भी तथ्य सामने आएगा उसके अनुसार कार्रवाई की जाएगी। हिन्दुस्थान समाचार/निमित",crime
किशोरी के अपहरण व गैंगरेप का मुख्य आरोपित गिरफ्तार,"मुुरादाबाद, 21 अप्रैल (हि.स.)। मेले में आई किशोरी के अपहरण के बाद उसके साथ गैंगरेप करने के मुख्य आरोपित एक किशोर को पुलिस ने गुरूवार को गिरफ्तार कर लिया। 15 अप्रैल को जिला सम्भल के रहने वाले एक ग्रामीण ने मुकदमा कराया कि एचोली गांव के एक किशोर ने उसकी बेटी का बिलारी थाना क्षेत्र के गांव सरथल में मेला जाने के दौरान अपहरण कर लिया। इसकी जानकारी किशोरी ने घर पर आकर दी। पिता की तहरीर पर पुलिस ने आरोपित के खिलाफ मुकदमा दर्ज कर लिया। उसकी गिरफ्तारी न होने पर बुधवार रात किशोरी के परिजनों ने कोतवाली के सामने हंगामा किया। इस दौरान मुरादाबाद-आगरा हाईवे भी जाम कर दिया। पुलिस ने अपहरण व रेप करने के आरोपित को गिरफ्तार कर लिया। विवेचना के दौरान युवती का मेडिकल परीक्षण कराया और बयान लिए। इसके बाद पुलिस ने गैंगरेप व पास्को एक्ट की धारा में बढ़ोत्तरी की। इसी को लेकर बाल अपचारी को पुलिस ने हिरासत में लेकर किशोर न्यायालय में प्रस्तुत किया। पुलिस ने बताया कि गैंगरेप के एक अन्य आरोपी की तलाश की जा रही है। हिन्दुस्थान समाचार/निमित",crime
लूट और जानलेवा हमले में बरेली में तैनात एसआई के बेटे समेत तीन गिरफ्तार,"मुुरादाबाद, 21 अप्रैल (हि.स.)। लूट और जानलेवा हमले में पुलिस ने बरेली में तैनात एसआई जितेंद्र कुमार के बेटे अमन चौधरी समेत तीन आरोपितों को गिरफ्तार किया है। एक मामले में एक अरोपित विकुल को पुलिस ने बुधवार रात मुठभेड़ के दौरान गिरफ्तार किया था। उनके पास से महिला से लूटा गया कुंडल, तमंचा और कारतूस बरामद किया गया है। एसपी सिटी ने बताया कि नशे के लिए आरोपितों ने वारदात को अंजाम दिया था। गुरूवार को प्रेस वार्ता करते हुए पुलिसी अधीक्षक नगर अखिलेश भदौरिया ने बताया कि मुरादाबाद के पाकबड़ा थाना क्षेत्र में हकीमपुर रेलवे फाटक के पास शनिवार सुबह बाइक सवार दो बदमाशों ने असमोली चीनी मिल के कर्मचारी राम सिंह को गोली मार दी थी। गोली लूटपाट के विरोध पर मारी गई थी। उसी दिन बाइक सवार बदमाशों ने मझोला थाना क्षेत्र के ज्ञानपुर में राजेंद्री देवी पत्नी दीवाकर सिंह से कुंडल लूट लिए थे। एसपी सिटी ने आगे बताया कि वारदात के बाद से पुलिस की अलग-अलग टीमें जांच पड़ताल में जुटी थी। पड़ताल के बाद एसएचओ मझोला धनंजय सिंह की टीम ने इस मामले में सिविल लाइंस के अवंतिका कालोनी निवासी अमन चौधरी और आशियाना फेज-2 निवासी अमन ठाकुर को गिरफ्तार किया। पूछताछ में आरोपितों ने वारदात करने की बात स्वीकार की। यह भी बताया कि चीनी मिल कर्मचारी राम सिंह को भोजपुर के गांव गौहरपुर निवासी विकुल ने गोली मारी थी, जबकि अमन चौधरी बाइक चला रहा था। एसएसपी ने विकुल की गिरफ्तारी पर 25 हजार रुपये का इनाम भी घोषित किया था। एएसपी सागर जैन ने बताया कि बुधवार देर शाम पुलिस को सूचना मिली की विकुल नया मुरादाबाद इलाके में है। पुलिस ने उसकी घेराबंदी की तो आरोपित ने तमंचे से पुलिस के ऊपर फायर झोंक दिया। गोली सिपाही अंकित कुमार के हाथ में लगी थी। जवाब में पुलिस की फायरिंग में विकुल के पैर में गोली लगी। जिसके बाद पुलिस ने उसे गिरफ्तार कर लिया। उसके पास से 315 बोर का एक तमंचा, दो जिंदा कारतूस और मझोला में महिला से लूटा गए एक कुंडल बरामद किया गया है। जबकि दूसरे आरोपित अमन चौधरी ने भी एक तमंचा, दो कारतूस और महिला से लूटा गया एक कुंडल बरामद किया गया है। अमन ठाकुर के पास से दोनों वारदात में प्रयुक्त बाइक बरामद की गई है। हिन्दुस्थान समाचार/निमित",crime
"भाई के ईलाज के लिये लाया था रकम, लूटा","भाई के ईलाज के लिये लाया था रकम, लूटा लूट का विरोध करने पर बदमाशों ने पीटा पूर्वी दिल्ली, 21 अप्रैल (नवोदय टाइम्स): उत्तर पूर्वी जिला के थाना न्यू उस्मानपुर इलाके में तीन बदमाशों ने दिनदिहाड़े लूट लिया, लूट का विरोध करने पर बदमाशों ने युवक पर हमला कर उसे पीट- पीट कर अधमरा कर दिया। इसके बाद पीड़ित की जेब से रकम और मोबाइल लेकर फरार हो गए। पीड़ित युवक जितेंद्र बरुआ की शिकायत पर पुलिस ने एफआईआर दर्ज कर जांच शुरू कर दी है। बदमाशों की धरपकड़ के लिये पुलिस मौका ए वारदात के आसपास लगे सीसीटीवी कैमरों की फुटेज खंगाल रही है। जितेंद्र मूलरूप से मध्यप्रदेश के भिंड स्थित एक गांव के रहने वाले हैं। वह अपने बड़े भाई धमेंद्र के साथ पिछले दो वर्षों से करतार नगर में किराये पर रह रहे हैं। उनकी भाई की रीड की हड्डी का इलाज चल रहा हैख् बुधवार सुबह पांच बजे वह गांव से भाई के इलाज के लिए 50 हजार रुपये का इंतजाम करके लाए थे वह कश्मीरी गेट उतरे, वहां से आटो लेकर न्यू उस्मानपुर पहुंचे। वहां से वह पैदल ही अपने घर जा रहे थे, रास्ते में उन्हें तीन बदमाशों ने घेर लिया और उनके साथ लूटपाट करने लगे। पीड़ित ने विरोध किया तो बदमाशों ने उनपर हमला कर बुरी तरह से पीट दिया। इसके बाद बदमाश उनकी जेब से रकम और उनका मोबाइल निकाल कर फरार हो गए। पीड़ित का कहना है कि पैसो के बगैर उसके भाई का इलाज नहीं हो पाएगा।",crime
अपहरण के बाद युवक की हत्या,"प्रयागराज, 21 अप्रैल (हि.स.)। कोतवाली थाना क्षेत्र में गुरूवार दोपहर अपहरण के बाद हत्या का मामला प्रकाश में आया। पुलिस ने अपहरण व हत्या मामले में दो संदिग्धों को हिरासत में लेकर कोरांव थाना क्षेत्र के ड्रमंडगंज से कंकाल बरामद किया है। पुलिस ने कंकाल कब्जे में लेकर जांच शुरू कर दी है। कोतवाली थाना क्षेत्र के रानीमण्डी निवासी आदर्श केसरवानी (22) पुत्र जितेन्द्र केसरवानी दो भाइयों में बड़ा था। उसकी मां रेनू देवी एवं पिता चाट की दुकान के सहारे परिवार का भरण-पोषण करते हैं। उक्त जानकारी देते हुए परिवार के लोगों ने बताया कि एक अप्रैल को वह घर से दुकान जाने के लिए निकला और उसके बाद से गायब हो गया। काफी खोजबीन करने के बाद परिवार के लोगों ने तीन दिन बाद कोतवाली थाने में गुमशुदगी का मुकदमा दर्ज कराया। आशंका होने पर एक सप्ताह बाद कोतवाली में अपहरण का मुकदमा दर्ज कराया। अपहरण का मुकदमा दर्ज करने के बाद जांच शुरू कर दी। कोतवाली पुलिस दो संदिग्धों को पूछताछ के लिए उठाया। जिसमें एक युवक अमित और दूसरा विट्टू चौरसिया है। दोनों से कड़ाई से पूछताछ करने के बाद पुलिस ने दोनों की निशानदेही पर गुरूवार शाम आदर्श केसरवानी का सड़ा गला कंकाल बरामद किया। पुलिस बरामद कंकाल को बरामद करने के बाद पोस्टमार्टम के लिए भेजा है। पुलिस अधीक्षक नगर दिनेश कुमार सिंह ने बताया कि अहपरण मामले में क्लू मिलने पर दो युवकों को उठाया गया है। जबकि प्रतीक नामक युवक अब भी फरार है। पूरे मामले की जांच पूरी होने के बाद ही कुछ कहा जा सकता है। हिन्दुस्थान समाचार/राम बहादुर",crime
"273 बोतल विदेशी शराब बरामद,मोटरसाइकिल सहित दो कारोबारी गिरफ्तार","सहरसा,21 अप्रैल (हि.स.)। जिला उत्पाद अधीक्षक को मिली गुप्त सूचना के आधार पर गुरुवार को सदर थाना क्षेत्र के गौतम नगर , वार्ड नंबर 12 स्थित मकान में की गई छापामारी में जहां दो शराब कारोबारी गिरफ्त में आए। वही उक्त परिसर में खड़ी दो बाइक की डिक्की में रखे अवैध अंग्रेजी शराब बरामद हुआ। साथ ही उक्त परिसर में बने कमरे की ली गई तलाशी में भी कमरे में छिपाकर रखे गए शराब बरामद किया गया है। जिसके बाद बाइक को जब्त कर कमरे को सील कर दिया गया है। उत्पाद अधीक्षक स्मिता कुमारी ने बताया कि गुप्त सूचना मिली थी कि गौतम नगर में शराब की खेप पहुंची है। सूचना के आधार पर छापामारी की गई। जिसमें जिले के सौर बाजार थाना क्षेत्र अंतर्गत पतरघट ओपी क्षेत्र के जम्हरा गांव , शिव मंदिर के निकट , वार्ड नंबर 9 निवासी अरविंद प्रसाद सिंह के शराब कारोबारी पुत्र राणा कुमार सिंह एवं उक्त गांव के ही वार्ड नंबर 9 निवासी विजय सिंह के शराब कारोबारी पुत्र मोहन कुमार सिंह की गिरफ्तारी हुई। उक्त परिसर में दो बाइक भी खड़ी थी। जिनमें एक बाइक बीआर 43 एस 3893 के डिक्की से 750 एमएल की 4 बोतल शराब बरामद हुई। वहीं दूसरी बाइक बीआर 19 क्यू 3682 के डिक्की में रखे हुए 375 एमएल के 15 बोतल शराब बरामद हुए। दोनों बाइक से बरामद शराब के बाद शक गहराया। जिसके बाद उक्त परिसर में बने कमरे की तलाशी ली गई। जिसमें कमरे में भी छिपाकर रखे गए अवैध अंग्रेजी शराब बरामद किया गया है। इस प्रकार उक्त परिसर से कुल 273 बोतल अंग्रेजी शराब बरामद हुए। जिसमें कुल 64.035 लीटर अंग्रेजी शराब बरामद हुए है। उक्त कमरे को सील कर दिया गया है। दोनों शराब कारोबारी को गिरफ्तार कर अग्रतर कार्रवाई के लिए जेल भेज दिया गया है। साथ ही उनकी दोनों बाइक भी जब्त कर ली गई है।मौके पर उत्पाद इंस्पेक्टर राजकिशोर झा , संतोष कुमार श्रीवास्तव सहित अन्य उत्पाद कर्मी मौजूद थे। हिन्दुस्थान समाचार/अजय",crime
"बिहारः सुबह अखबार, शाम में पिज्जा के साथ घर तक पहुंचाता था शराब, 25 लीटर अवैध शराब के साथ पुलिस ने पकड़ा","बिहार की नीतीश सरकार भले ही शराब के व्यापार पर अंकुश लगाने के लिए सख्ती की बात करती हो, लेकिन शराब कारोबारी भी पुलिस से बचने के लिए रोज नया तरीका ईजाद कर रहे हैं। ऐसा ही एक मामला वैशाली जिले के हाजीपुर में सामने आया जब एक व्यक्ति को गिरफ्तार किया गया।  दरअसल गिरफ्तार शख्स सुबह-सुबह समाचार पत्र (पेपर) के साथ तो शाम को पिज्जा के साथ शराब की होम डिलीवरी करता था। पुलिस के एक अधिकारी ने गुरुवार को बताया कि गुप्त सूचना के आधार पर नगर थाना क्षेत्र के पातालेश्वर नाथ मंदिर के पास पेपर बेच रहे एक युवक की जब तलाशी ली गई, उसके पास से 25 लीटर अवैध शराब बरामद की गई। उत्पाद अधीक्षक विजय शेखर दूबे ने बताया कि गिरफ्तार व्यक्ति की पहचान गदाई सराय निवासी संजय कुमार के रूप में की गई है। उन्होंने बताया कि संजय ने पूछताछ के क्रम में स्वीकार किया है कि वह अहले सुबह से पेपर बेचने के साथ शराब की होम डिलीवरी अपने ग्राहकों को करता था और दोपहर के बाद पिज्जा ब्वॉय बन कर शराब के साथ नमकीन भी ग्राहकों को डिलीवर करने का काम कर रहा था। ग्राहक पहले फोनकर संजय को शराब की ऑर्डर देते थे। अब पुलिस गिरफ्तार संजय से पूछताछ में जुटी है। पुलिस का कहना है कि संजय से उसके ग्राहकों के बारे में पता किया जा रहा है। ऐसे में कयास लगाए जा रहे हैं कि आने वाले दिनों में पुलिस कुछ लोगों के घरों पर भी दबिश दे सकती है।",crime
"पंजाब में सड़क हादसों में पांच की मौत: पठानकोट और बरनाला में चार ने गंवाई जान, फिरोजपुर में तेज रफ्तार ने महिला की जिंदगी लील ली","विस्तार  पठानकोट में इंदौरा-डमटाल मार्ग पर गांव कंदरोडी के पास बुलेट और कैंटर की टक्कर में दो युवकों की मौत हो गई। मृतकों की पहचान हिमाचल प्रदेश के कांगड़ा जिले के गांव बाइ अटरिया निवासी कुलदीप उर्फ कालू (22) और तुषार (21) के तौर पर हुई है। नूरपुर के डीएसपी सुरिंदर शर्मा ने बताया कि गुरुवार दोपहर दो युवक बुलेट पर अपने गांव बाइ अटरिया जा रहे थे। इसी दौरान गांव कंदरोड़ी के पास सामने से आ रहे कैंटर से उनकी सीधी टक्कर हो गई। उन्होंने बताया कि स्थानीय लोगों से मिली जानकारी के अनुसार बुलेट चालक काफी तेज रफ्तार में थे। कैंटर चला रहे पठानकोट निवासी हरनाम सिंह ने उन्हें बचाने का प्रयास किया। इससे कैंटर सड़क किनारे दुकानों में घुस गया लेकिन तेज रफ्तार बुलेट कैंटर से आ टकराई और हादसा हो गया। थाना डमटाल पुलिस ने बाइक चला रहे युवकों पर ही मामला दर्ज किया है। बरनाला में हादसे में दो व्यक्तियों की मौत, बस ड्राइवर पर मामला दर्ज बरनाला में हंडियाया रोड पर डी मार्ट के नजदीक गुरुवार को लुधियाना डिपो की एक बस ने बाइक सवार दो व्यक्तियों को कुचल दिया। मौके पर ही दोनों की मौत हो गई। थाना सिटी 2 के सहायक थानेदार ने बताया कि मिट्ठू सिंह पुत्र गेजा सिंह और गुरमीत सिंह पुत्र साधू सिंह निवासी कस्बा हंडियाया बाइक पर स्थानीय कचहरी चौक बरनाला से हंडियाया रोड पर अपने गांव जा रहे थे। तभी डी मार्ट के पास तेज रफ्तार पीआरटीसी बस ने उन्हें कुचल दिया। नतीजतन बाइक सवार मिट्ठू सिंह व गुरमीत सिंह की मौके पर ही मौत हो गई। उनके शव स्थानीय सिविल अस्पताल में रखवाए गए हैं। सहायक थानेदार अमरजीत सिंह ने बताया कि बस को कब्जे में लेकर बस ड्राइवर संजीव कुमार के खिलाफ मामला दर्ज कर अगली कानूनी कार्रवाई शुरू कर दी है। मृतक शादीशुदा थे, जिनके दो-दो बच्चे हैं।  फिरोजपुर: तेज रफ्तार कार पेड़ से टकराई, महिला की मौत फिरोजपुर-मल्लांवाला रोड स्थित वाहका मोड़ के नजदीक एक तेज रफ्तार कार अनियंत्रित होकर सड़क किनारे लगे पेड़ से जा टकराई। इस हादसे में कार सवार एक महिला की मौके पर ही मौत हो गई जबकि एक व्यक्ति जख्मी हो गया। जख्मी को फिरोजपुर के सरकारी अस्पताल में दाखिल करवाया है। ये लोग किसी रिश्तेदार के भोग में शामिल होकर अपने घर फिरोजपुर शहर लौट रहे थे।  सूचना पाकर घटनास्थल पर पहुंची पुलिस ने शव कब्जे में लेकर कार्रवाई शुरू कर दी है। रिश्तेदार दर्शन सिंह ने बताया कि अमरीक सिंह और अमरदीप कौर कार में सवार होकर माझा में किसी रिश्तेदार के भोग में शामिल होने गए थे। वहां से कार में सवार होकर अपने घर फिरोजपुर शहर लौट रहे थे।  गांव आरिफके के आगे फिरोजपुर-मल्लांवाला राजमार्ग पर वाहका मोड़ के नजदीक उनकी कार अनियंत्रित होकर सड़क किनारे लगे सफेदे के पेड़ से टकरा गई। इस हादसे में अमरदीप कौर की मौके पर ही मौत हो गई जबकि अमरीक सिंह गंभीर जख्मी हो गया। राहगीरों ने उसे जख्मी हालत में फिरोजपुर के सरकारी अस्पताल में दाखिल करवाया है। कार का अगला हिस्सा क्षतिग्रस्त हो गया। उधर, पुलिस ने घटनास्थल पर पहुंच शव कब्जे में लेकर कार्रवाई शुरू कर दी है। पुलिस ने पोस्टमार्टम के बाद शव परिजनों को सौंप दिया है।",crime
रेलवे मजिस्ट्रेट टिकट चेकिंग अभियान में बिना टिकट यात्रा कर रहे 60 धराये,"सहरसा,21 अप्रैल (हि.स.)।स्थानीय रेलवे स्टेशन पर गुरुवार को विशेष मजिस्ट्रेट टिकट चेकिंग अभियान चलाया गया। इस दौरान राज्यरानी एक्सप्रेस , जानकी एक्सप्रेस , हाटे-बाजारे एक्सप्रेस सहित कई ट्रेनों की जांच हुई।  जांच के दौरान कुल 60 रेल यात्री बिना रेलवे टिकट के यात्रा करते हुए पकड़े गए। सभी पकड़े गए रेल यात्रियों पर कार्रवाई की गई।जिन्हें खगड़िया से पहुंचे रेल मजिस्ट्रेट कुमार प्रसाद के समक्ष पेश किया गया। जिनके आदेश पर उनसे जुर्माना के रूप में कुल 20 हजार 995 रुपए वसूल किए गए।उक्त अभियान में आरपीएफ द्वारा 27 लोगों को पकड़ा गया। जिनसे कुल 11 हजार 150 रुपए का जुर्माना वसूल किया गया। वही टीटीई द्वारा कुल 21 लोगों को पकड़ा गया। जिनसे शेष राशि वसूली गई है।एकाएक हुए इस टिकट चेकिंग अभियान से रेल यात्रियों के बीच हड़कंप मच गया। कई रेल यात्री स्टेशन पर ट्रेन रुकने से पूर्व ही ट्रेन से कूदकर भागने में भी कामयाब रहे है। हिन्दुस्थान समाचार/अजय",crime
ड्रग्स की तस्करी मामले में दो तस्कर गिरफ्तार,"गुवाहाटी, 21 अप्रैल (हि.स.)। गुवाहाटी के पलटन बाजार पुलिस की टीम ने ड्रग्स की तस्करी मामले में शामिल दो तस्करों को गिरफ्तार किया है। पुलिस ने गुरुवार को बताया कि गुप्त सूचना के आधार पर चलाए गए अभियान के दौरान ड्रग्स की तस्करी मामले में राजेश दे (रानी गेट) और बुधवा चौहान (उजान बाजार) को गिरफ्तार किया गया है।  गिरफ्तार दोनों आरोपितों के पास से 2.5 ग्राम हेरोइन, 21 प्लास्टिक के छोटे-छोटे कंटेनर, दो इंजेक्शन और नगद 12 सौ रुपये बरामद किए गए हैं। पुलिस इस संबंध में एनडीपीएस एक्ट के तहत एक प्राथमिकी दर्ज कर गिरफ्तार दोनों दस्तक करो से सघन पूछताछ कर रही है। हिन्दुस्थान समाचार/असरार/ अरविंद",crime
सिरफिरे आशिक ने महिला की चाकू घोंपकर की हत्या,"नई दिल्ली, 21 अप्रैल (हि.स.)। दक्षिण पश्चिम जिले के सागरपुर इलाके में दिनदहाड़े सिरफिरे आशिक ने एक महिला पर ताबड़तोड़ चाकू से प्रहार किया। घायल होने के बाद महिला अपनी जान बचाने के लिए एक घर में घुस गई। इधर वारदात को अंजाम देने के बाद आरोपित मौके से फरार हो गया। जिस घर में महिला घुसी उस घर में रहने वालों ने घायल महिला को नजदीकी अस्पताल में भर्ती कराया, जहां डॉक्टरों ने उपचार के दौरान उसे मृत घोषित कर दिया। मृतका की पहचान आरती (30) के रूप में हुई है। पुलिस ने शव को कब्जे में लेकर पोस्टमार्टम के लिये नजदीकी अस्पताल के शवगृह में रखवा दिया है। आरोपित की पहचान भैरव के रूप में हुई है। पुलिस आरोपित की तलाश कर रही है। साथ ही आस-पास लगे सीसीटीवी फुटेज को कब्जे में लेकर जांच कर रही है। पुलिस सूत्रों के मुताबिक, घटना अशोक पार्क वेस्ट सागरपुर में हुई है। अशोक पार्क स्थित गली संख्या-08 के पास राधे श्याम नामक व्यक्ति की कबाड़ी की दुकान है। दुकान के समीप ही उसका घर है। गुरुवार दोपहर करीब ढ़ाई बजे राधेश्याम को किसी ने बताया कि गली में एक महिला को कोई चाकू मार रहा है। राधेश्याम तुरंत गली की ओर दौड़ा तो देखा एक महिला उसके घर में घुसी है। घर के अंदर जाकर देखा तो महिला के शरीर पर चाकू के घाव थे। महिला जमीन पर गिर पड़ी। जिसे राधे श्याम ने अपने भाई की मदद से स्कूटी से तुरंत नजदीकी अस्पताल में भर्ती कराया। जहां डॉक्टरों ने उसे मृत घोषित कर दिया। अस्पताल से ही मामले की सूचना पुलिस को दी गई। पुलिस सूत्रों की माने तो महिला शादीशुदा है और उसके दो बच्चे है। वहीं आरोपित भैरव भी शादीशुदा है। दोनों की लेबर क्लास है। महिला सागरपुर में रहती है। पुलिस फिलहाल यह जानने की कोशिश कर रही है कि महिला अशोक पार्क कैसे आई, क्या उसे भैरव ने बुलाया था ? या फिर महिला किसी काम से आई थी। सीसीटीवी फुटेज में आरोपित महिला के पीछे दौड़ता हुआ दिखाई दे रहा है। फिलहाल पुलिस सभी दृष्टिकोण से मामले की जांच कर रही है। हिन्दुस्थान समाचार/अश्वनी",crime
चार ड्रग्स तस्कर गिरफ्तार,"नगांव (असम), 21 अप्रैल (हि.स.)। नगांव जिला के बटद्रवा पुलिस ने गुप्त सूचना के आधार पर अभियान चलाकर ड्रग्स तस्करी मामले में शामिल चार तस्करों को गिरफ्तार किया है। पुलिस ने गुरुवार को बताया कि बटद्रवा थाना इलाके के धनियाभेटी इलाके में स्थानीय लोगों के सहयोग से चार ड्रग्स तस्करों को गिरफ्तार किया गया है। गिरफ्तार ड्रग्स तस्करों के पास से 16 प्लास्टिक के छोटे-छोटे कंटेनरों में भर कर रखे ड्रग्स के अलावा एक स्विफ्ट डिजायर कार (एएस-02एडी-5500) को जब्त किया गया है। गिरफ्तार तस्करों की पहचान अंकुर सैकिया, रहिमांशु बरुवा, शरीफुल इस्लाम और अताबुर रहमान के रूप में की गई है। पुलिस इस संबंध में एनडीपीएस एक्ट के तहत प्राथमिकी दर्ज कर गिरफ्तार तस्करों से पूछताछ कर रही है। हिन्दुस्थान समाचार/असरार/ अरविंद",crime
"वकीलों का हंगामा : तहसीलदार कार्यालय पर ताला डाला, पुलिस-प्रशासनिक अफसरों से झड़प","नई दिल्ली/टीम डिजीटल। वकीलों ने तहसील परिसर में वीरवार को जमकर हंगामा किया। तहसीलदार के कार्यालय पर ताला जड़कर विरोध-प्रदर्शन किया गया। ऐसे में काम-काज पर प्रतिकूल असर पड़ा। तहसीलदार के पेशकार और वकील के मध्य उभरे विवाद में पुलिस की एकतरफा कार्रवाई से वकीलों में नाराजगी थी। पेशकार एवं अधिवक्ता का विवाद बाद में पुलिस-प्रशासन के अधिकारियों ने जैसे-तैसे मामला शांत कराया। इस बीच तहसील परिसर में अफरा-तफरी मची रही। गाजियाबाद में तहसीलदार (सदर) विजय प्रकाश मिश्रा के पेशकार मिंटू उज्जवल और अधिवक्ता प्रशांत कुमार के बीच 19 अप्रैल को किसी बात पर कहासुनी हो गई थी। सदर तहसील में हड़ताल की विवाद गहराने पर दोनों पक्ष ने एक-दूसरे के खिलाफ पुलिस में शिकायत की। आरोप है कि पुलिस ने एकतरफा कार्रवाई कर अधिवक्ता के खिलाफ रिपोर्ट दर्ज कर ली। जबकि पेशकार पर कार्रवाई नहीं की गई। इससे नाराज वकीलों ने वीरवार को हड़ताल करने का ऐलान किया था। तहसील परिसर में सुबह काफी संख्या में वकील जुट गए। विरोध-प्रदर्शन कर नारेबाजी हड़ताल पर जाकर उन्होंने तहसीलदार कार्यालय पर ताला जड़ दिया। पुलिस के खिलाफ नारेबाजी कर धरना-प्रदर्शन किया गया। हंगामे की सूचना मिलने पर पुलिस-प्रशासन के अधिकारी वहां आ पहुंचे। अधिकारियों ने प्रदर्शनकारी वकीलों को शांत कराया। वकील के विरूद्ध दर्ज एफआईआर में फाइनल रिपोर्ट लगाने का आश्वासन दिया गया। बातचीत से निपटा मामला लंबी जद्दोजहद के बाद पूरे मामले का पटाक्षेप हो सका। तदुपरांत दोनों पक्ष के मध्य समझौता कराया गया। पुलिस-प्रशासनिक अधिकारियों का कहना है कि यह मामला निपट गया है। थोड़ी गलत-फहमी थी, उसे दूर करा दिया गया है। उधर, तहसील परिसर में हड़ताल की वजह से काम-काज प्रभावित रहा। फरियादियों को लौटना पड़ा बैरंग वहां काम के सिलसिले में आए नागरिकों को बैरंग लौटना पड़ा। दोपहर बाद काम शुरू हो पाया। वकीलों का कहना था कि यदि पुलिस पेशकार के पक्ष में ना उतरी तो विवाद इस कदर न गहराता। पुलिस को भी अब बैकफुट पर आना पड़ा है।",crime
कोकराझार में हथियार दिखाकर कारोबारी के घर लूटपाट,"कोकराझार (असम), 21 अप्रैल (हि.स.)। कोकराझार जिला शहर के पास चंद्रपारा क़वाबिल के व्यवसायी मनोज कुमार बसुमतारी के घर में हथियार की नोंक पर लूटपाट का मामला सामने आया है। इस घटना को लेकर इलाके में दहशत व्याप्त है।  मिली जानकारी के अनुसार एक स्कूटी और बाइक पर चार सदस्यीय लुटेरों का समूह बीती रात मुंह पर काला कपड़ा बांधकर मनोज कुमार बसुमतारी के घर में पहुंचे थे। लुटेरे पिस्तौल और धारदार हथियार दिखाकर दो मोबाइल हैंडसेट के साथ लगभग 80 हजार रुपये नगद लूटकर फरार हो गये। घटना के संबंध में गुरुवार को मनोज ने कोकराझार सदर थाने में एक प्राथमिकता दर्ज करायी है। पुलिस दर्ज प्राथमिकी के आधार पर मामले की जांच में जुटी हुई है। हिन्दुस्थान समाचार /किशोर/ अरविंद",crime
पारिवारिक कलह में राजमिस्त्री ने खुद को गोली से उड़ाया,"- पत्नी से मारपीट करने के बाद अवैध बंदूक से कनपटी पर मारी गोली, मौत हमीरपुर, 21 अप्रैल (हि.स.)। राठ कोतवाली क्षेत्र के चिल्ली गांव में पत्नी से विवाद के बाद राजमिस्त्री ने अवैध बंदूक से गोली मार कर आत्महत्या कर ली। सीओ अभय नारायण राय व कोतवाल दिनेश सिंह ने घटना स्थल पहुंच कर जांच पड़ताल की। चिल्ली गांव निवासी भूपेंद्र ने बताया कि उनके चचेरे भाई चरन सिंह (32) को शराब पीने की बुरी लत थी। शराब के नशे में अक्सर पत्नी प्रीति से चरन का विवाद होता था। पड़ोसी समझा बुझा कर दोनों को शांत करा देते थे। गुरुवार दोपहर करीब सवा तीन बजे चरन ने घर में 12 बोर की अवैध बंदूक से खुद को गोली मार ली। कनपटी पर गोली लगने से उसकी मौके पर ही मौत हो गई। ग्रामीणों ने बताया कि गुरुवार दोपहर करीब तीन बजे विवाद होने पर चरन ने नशे में पत्नी के साथ बुरी तरह मारपीट की। पड़ोसी महिला प्रीति को बचाकर घर से बाहर ले गई। तभी चरन ने गोली मार कर आत्महत्या कर ली। मृतक चरन व जयसिंह दो भाई थे। पिता छत्रपाल बड़े पुत्र जयसिंह के साथ रहते थे। मृतक चरन राजमिस्त्री का काम करता था। परिवार में पत्नी प्रीति, पुत्रियों अमानी (5), आरोही ढाई व करिश्मा सात माह को रोता बिलखता छोड़ गया। सीओ अभय नारायण राय ने कहा कि युवक ने अवैध बंदूक से गोली मार कर आत्महत्या की है। शव का पोस्टमार्टम कराया जा रहा है। उन्होंने कहा कि आत्महत्या के कारणों व अवैध बंदूक की जांच की जा रही है। हिन्दुस्थान समाचार/पंकज",crime
गेमिंग एप के जरिए पैसा कमाने का लालच देकर ठगने वाले नेपाली गैंग के 8 ठग गिरफ्तार,"नई दिल्ली/टीम डिजिटल। गेमिंग एप के जरिए पैसा कमाने और पैसे को जल्द दोगुना करने का लालच देकर देश के लोगों से ठगी करने वाले अंतरराज्यीय नेपाली गैंग का साइबर सेल ने पर्दाफाश किया है। इंदिरापुरम पुलिस के साथ मिलकर साइबर सेल की टीम ने गैंग के आठ सदस्य गिरफ्तार किए हैं। जिनमें पांच नेपाल मूल के बताए गए हैं। आरोपियों के पास से 4 लाख रुपए कैश, 100 एटीएम कार्ड, 37 मोबाइल फ ोन, 5 लैपटॉप, 7 सिम कार्ड, कार, स्कूटी व अन्य सामान बरामद हुआ है। पुलिस का कहना है कि आरोपी बीते दो सालों से इंदिरापुरम इलाके में ठगी का फर्जी कॉल सेंटर चला रहे थे। अंदेशा है कि वह अब तक 10 हजार लोगों से करीब 50 करोड़ रुपए ठग चुके हैं। पूछताछ के आधार पर गैंग से जुड़े अन्य लोगों की भी तलाश की जा रही है। साइबर सेल के नोडल अधिकारी एवं सीओ इंदिरापुरम अभय कुमार मिश्र ने बताया कि पकड़े गए आरोपी कविनगर निवासी नीरज कुमार सिंह, साहिबाबाद निवासी अवधेश कुमार, इंदिरापुरम निवासी हरिदेव सहाय, सुशांत सहाय, ताराकांत मंडल, दीपेन्द्र शर्मा, प्रदीप कुमार व कैलाश कुमार गुप्ता हैं। हरिदेव, सुशांत, ताराकांत, दीपेन्द्र व प्रदीप कुमार नेपाल के सबतरी के रहने वाले हैं। सीओ ने बताया कि गैंग का सरगना व अन्य सदस्य फरार हैं। सरगना नेपाल में बैठकर पकड़े गए आरोपी नीरज से लगातार संपर्क में था। ऐसे बनाते थे लोगों को अपना शिकार सीओ अभय कुमार मिश्र ने बताया कि आरोपी इंदिरापुरम में वर्ष 2020 से काल सेंटर चला रहे थे। वह लोगों को बल्क में मैसेज द्वारा मोबाइल फ ोन पर गेमिंग एप का लिंक भेजते थे और उन्हें अधिक पैसा कमाने का लालच देते हैं। लोगों का रजिस्ट्रेशन कर वह अपने बैंक खातों में रकम मंगाते हैं। पहले तो कुछ पैसा लगाने पर वह लोगों के खाते में दोगुनी रकम ट्रांसफ र करते थे। लेकिन जब लालच में आकर लोग मोटी रकम लगाते थे तो वह पैसा निकालकर खाता बंद कर देते थे। आरोपियों के 132 बैंक खाते सामने आए साइबर सेल प्रभारी सुमित कुमार ने बताया कि जांच के दौरान आरोपियों के विभिन्न शहरों के बैंकों में 130 से अधिक खातों की जानकारी मिली है। सभी खाते फ र्जी दस्तावेजों पर बनवाए गए हैं और सभी चालू खाते हैं। चालू खाता खुलवाने के लिए गैंग का सरगना रंजीत अलग.अलग कारोबार व उद्योग दिखाता था। इसके साथ ही वह फ र्जी आइडी पर सिम लेकर खातों को मोबाइल फ ोन से लिंक भी करा लेता था। पुलिस ने सभी खातों में जमा रकम को फ्रीज कराने के लिए संबंधित बैंकों को पत्र लिख दिए हैं। सुमित कुमार ने बताया कि गैंग में एमबीए पास से लेकर 10वीं पास तक के लोग हैं।",crime
"उदयपुर में बाल आयोग की बड़ी कार्रवाई, ढाबों पर छापे, 28 बच्चे छुड़ाए","उदयपुर, 21 अप्रैल (हि.स.)। उदयपुर में गुरुवार को राजस्थान बाल आयोग एक्शन मोड में नजर आया। आयोग के नेतृत्व में बाल कल्याण से जुड़ी सभी एजेंसियों की संयुक्त टीम ने शहर के ढाबों, ईंट भट्टों, दुकानों, कम्पनियों पर छापेमारी की। दिन भर की इस कार्रवाई में 28 बच्चे आजाद करवाए गए हैं। बाल आयोग के निर्देशन में बाल कल्याण समिति, श्रम विभाग, चाइल्ड लाइन, मानव तस्करी निरोधी यूनिट, आसरा विकास संस्थान, कैलाश सत्यार्थी फाउंडेशन, गायत्री सेवा संस्थान आदि के अधिकारी, कर्मचारी, समाजसेवियों की टीम ने कार्रवाई की। बाल आयोग के सदस्य शैलेंद्र पंड्या, बाल कल्याण समिति के अध्यक्ष ध्रुव कुमार, सदस्य सुरेश शर्मा, श्रम विभाग से हेमंत, मानव तस्करी निरोधी यूनिट से गणपत नाथ, चाइल्ड लाइन से जिला कॉर्डिनेटर नवनीत औदिच्य, श्री आसरा विकास संस्थान से भोजराज सिंह पदमपुरा ने सहयोग किया। उदयपुर शहर के सुखेर, प्रतापनगर, सविना, भूपालपुरा क्षेत्र में कई होटल और ढाबों, ईंट भट्टों, दुकानों और अन्य कम्पनियों पर कार्रवाई के दौरान 8 से 16 साल के 28 बच्चे मुक्त करवाए गए। आयोग के बालश्रम एवं तस्करी प्रकोष्ठ को देख रहे शैलेन्द्र पण्ड्या ने बताया कि अलग-अलग स्तरों पर सूचना मिल रही थी कि यहां बाल श्रम हो रहा है। गुरुवार को सुबह से ही टीम बनाकर कार्रवाई की गई और बच्चों को छुड़वाया गया। ये बच्चे जोखिम भरे कामों में लगे थे। ऐसी कार्रवाई जारी रहेगी। सभी प्रकरणों में नियमानुसार पुलिस थानों में मामले दर्ज कर कार्रवाई शुरू कर दी गई है। यूपी के 5 बच्चों सहित बिहार के भी बच्चे मिले हैं। हिन्दुस्थान समाचार/सुनीता कौशल/संदीप",crime
"नशा खिलाकर बेहोश किया और आपत्तिजनक तस्वीरें ली, इसके बाद किया गैंगरेप","पुलिस के हत्थे चढ़े चारों आरोपित हुगली, 21 अप्रैल (हि.स.)। हुगली जिले के उत्तरपाड़ा थानांतर्गत कोन्नगर के चटकल इलाके से कक्षा 12वीं की छात्रा के साथ गैंगरेप का मामला प्रकाश में आया है। आपत्तिजनक तस्वीरें वायरल करने का डर दिखाकर उसके साथ चार युवक ने कई बार दुष्कर्म किया। प्राप्त जानकारी के मुताबिक एक मार्च को एक स्थानीय युवक ने युवती को नशा खिलाकर उसके साथ कुछ आपत्तिजनक तस्वीरें ले लीं। उन तस्वीरों को युवक ने अपने दोस्तों के साथ शेयर कर दिया। युवक के दोस्तों ने तस्वीरों को वायरल करने का डर दिखाकर उसके साथ कई बार दुष्कर्म किया और उसकी वीडियो वायरल कर दिया। इस बात की जानकारी युवती के परिवार वालों को पता लगते ही उन लोगों ने श्रीरामपुर महिला थाना में घटना की शिकायत दर्ज करवाई। गुरुवार को पुलिस सूत्रों से मिली जानकारी के अनुसार उत्तरपाड़ा थाना की पुलिस इस मामले में तफ्तीश करते हुए आरोपित पी. शिवा राव, वी. हरीश, बी विवेक और आकाश जाना को गिरफ्तार कर लिया है। आरोप है कि तृणमूल कांग्रेस के एक पार्षद ने मामले को रफा-दफा करने की कोशिश भी की थी। इस मामले को लेकर गुरुवार को कोननगर नगरपालिका के चेयरमैन सपन दास ने कहा कि पुलिस घटना की जांच कर रही है। कल शिकायत मिलते ही पुलिस ने अपना काम शुरू कर दिया है। इस कार्य में पालिका का कुछ लेना-देना नहीं है। कानून अपने मुताबिक चलेगा। घटना की जानकारी मिलते ही चंदननगर के पुलिस कमिश्नर अर्णब घोष गुरुवार को श्रीरामपुर महिला थाना में पहुंचकर जांच पड़ताल में जुट गए। पुलिस कमिश्नर अर्णब घोष ने बताया कि बुधवार रात में एक शिकायत थाने में दर्ज हुई है। पुलिस मामले की जांच पड़ताल कर रही है। चार लोगों को गिरफ्तार कर पूछताछ किया जा रहा है। पुलिस के हाथ अब तक आपत्तिजनक तस्वीरें नहीं लगीं हैं। हिन्दुस्थान समाचार /धनंजय /गंगा",crime
"डीएमआरसी का नकली वेबसाइट बनाकर लोगों से ठगी, तीन गिरफ्तार","नई दिल्ली, 21 अप्रैल (हि.स.)। उत्तरी जिला साइबर सेल ने दिल्ली मेट्रो रेल कारपोरेशन (डीएमआरसी) की नकली वेबसाइट बनाने और नौकरी का झांसा देकर ठगी करने वाले एक गैंग का खुलासा किया है। इस मामले में पुलिस ने एक नकली सिम विक्रेता समेत तीन आरोपितों को नोएडा से गिरफ्तार किया है। इनके कब्जे से पुलिस ने 106 सिम कार्ड, 09 मोबाइल फोन, टैब, कई डेबिट व क्रेडिट कार्ड, अन्य आपत्तिजनक दस्तावेज और एक नई टाटा सफारी कार बरामद की है। शुरुआती जांच में पता चला है कि एक आरोपित नितिन ने डीएमआरसी की एक फर्जी बेवसाइट बनाई और फेसबुक पर एक पेज बनाकर नौकरी दिलाने का झांसा दिया। डीसीपी सागर सिंह कलसी ने बताया कि गिरफ्तार आरोपितों की पहचान सेक्टर 117 नोएडा निवासी नितिन, सेक्टर 63 नोएडा निवासी सुमंत और अशोक नगर निवासी शाहनवाज के रूप में हुई है। गृह मंत्रालय के क्राइम पोर्टल के जरिये शास्त्री नगर निवासी भूपेंद्र सिंह की शिकायत साइबर थाने में मिली। इसमें शिकायतकर्ता ने आरोप लगाया कि उसने दिल्ली मेट्रो रेल कॉर्पोरेशन के खाली पदों का विज्ञापन फेसबुक पर देखा था। फेसबुक पर दिए लिंक पर क्लिक करने पर उन्हें एक व्हाट्सएप नंबर से एक मैसेज मिला। उसमें दिल्ली मेट्रो रेल वेबसाइट का लिंक था। शिकायतकर्ता ने वेब फॉर्म पर अपना विवरण भर दिया और 49 रुपये पंजीकरण शुल्क देने के लिए डेबिट कार्ड का विवरण भी अपलोड किया। ओटीपी भरने के बाद उसके बैंक खाते से 19 हजार रुपये कट गए। इसी तरह मोती बाग निवासी आकाश द्वारा ठगी की गई थी। पुलिस ने मामला दर्ज कर जांच शुरू की। पुलिस ने आरोपितों का मोबाइल नंबर और सोशल मीडिया खातों का तकनीकी विश्लेषण किया। कॉल डाटा और बैंक खाते के विवरण की जांच में पता चला कि आरोपित नोएडा (यूपी) से काम कर रहा है। टीम ने नोएडा में छानबीन कर तीनों आरोपितों को गिरफ्तार कर लिया। पूछताछ में नितिन ने बताया कि वह नोएडा के विभिन्न कॉल सेंटरों में काम कर चुका है। जहां से उसने गेल, भेल, ओएनजीसी और डीएमआरसी आदि में नौकरी देने का झांसा देकर ठगी करने के तरीके सीखे। फेसबुक पर नौकरी का देता था विज्ञापन नितिन ने डीएमआरसी में नौकरी के लिए एक फेसबुक पेज बनाया और फेसबुक पेज पर अपने फर्जी व्हाट्सएप नंबर का लिंक अपलोड कर दिया। फेसबुक पेज पर क्लिक करते ही वह उसके व्हाट्स एप पर पहुंचते थे। जहां से पीड़ितों को एक ऑटोमैटिक मैसेज मिलता था। उसमें फर्जी डीएमआरसी वेबसाइट का लिंक होता था। पीड़ित अपना विवरण वेबसाइट पर अपलोड करते थे। उसमें उनसे पंजीकरण शुल्क के लिए 49 रुपये मांगे जाते थे, जिसमें पीड़ितों के डेबिट व क्रेडिट कार्ड विवरण भी शामिल थे। ओटीपी और कार्ड विवरण प्राप्त करने के बाद वह उनके खाते से पैसे निकाल लेते थे। जांच में पता चला कि आरोपित सुमंत व शाहनबाज नितिन को फर्जी सिम कार्ड सप्लाई करता था। जांच के बाद पुलिस ने बताया कि नितिन पर फरीदाबाद हरियाणा में ठगी के मामले दर्ज हैं। पुलिस ने इनकी गिरफ्तारी से पांच मामले सुलझाने का दावा किया है। हिन्दुस्थान समाचार/अश्वनी /दधिबल",crime
युवक का अधजला शव मिलने से खलबली,"उदयपुर, 21 अप्रैल (हि.स.)। उदयपुर जिले के गोगुन्दा उपखंड क्षेत्र के सायरा में एक युवक का अधजला शव मिलने से खलबली मच गई है। जानकारी के अनुसार उदयपुर जिले के सायरा थानाक्षेत्र में आने वाले रणकपुर घाट सेक्शन में हनुमानजी मंदिर के पास युवक का अधजला शव मिला। इससे पूरे क्षेत्र में सनसनी फैली गई। ग्रामीणों की सूचना पर सायरा थानाधिकारी श्रवण जोशी मौके पर पहुंचे और शव को कब्जे में लेकर सायरा हॉस्पिटल की मोर्चरी में रखवाया। माना जा रहा है कि युवक की हत्या कर ज्वलनशील पदार्थ डालकर शव को जलाने का प्रयास किया गया है। पुलिस ने मामले की जांच शुरू कर दी है। पुलिस की सूचना पर उदयपुर से डॉग स्क्वायड टीम व फॉरेंसिक टीम मौके पर पहुंची है। पुलिस शव की शिनाख्त का भी प्रयास कर रही है। हिन्दुस्थान समाचार/सुनीता कौशल/संदीप",crime
पत्नी बोली-बिल्लू गैंगस्टर जेल से दे रहा था फोन पर धमकी,"नई दिल्ली/संजीव शर्मा। वेबसिटी में हुए डबल मर्डर केस के बाद अपराधियों द्वारा जेल से संचालित किए जा रहे अपराधों की भी पोल खुलकर सामने आई है। दर्ज कराई गई एफआईआर में मृतक जितेन्द्र की पत्नी प्रीति का दावा है कि जेल में बंद रहने के दौरान आरोपी बिल्लू गैंगस्टर उनके पति को अजीब.अजीब नंबरों से व्हाट्सएप कॉल और मैसेज कर धमकाता था। इसके अलावा अन्य आरोपी भी उनके पति को व्हाट्सएप कॉल व मैसेज भेजकर धमका रहे थे। आरोपियों ने उनके पति को मीटिंग के लिए बुलाया था। इस मीटिंग को लेकर जितेन्द्र काफी घबराए थे। इस पर पत्नी प्रीति ने साथ चलने को कहा तो जितेन्द्र ने प्रीति को घर रहने की बात कही और कहा कि वह अपने दोस्त हरेन्द्र उर्फ मुंदर को साथ ले जाएंगे। प्रीति को अफसोस है कि अगर पति उसकी बात को मान लेते थे तो शायद यह घटना होने से बच सकती थी। पीडि़त पत्नी का कहना है कि कुछ वर्ष पूर्व विनोद नागर के भाई अरुण नागर की हत्या हो गई थी। विनोद अपने भाई अरुण की हत्या में जितेन्द्र पर शक करता था। जबकि इस हत्याकांड के मुख्य आरोपी समेत सभी आरोपी जेल चले गए थे। लेकिन नामजद आरोपी हमेशा जितेन्द्र पर सच्चाई बताने का दबाव बनाते थे। वह जितेन्द्र से पूछते थे कि इस हत्या के बारे में और क्या जानता है? आरोपी जितेन्द्र पर शक हाजिर करते हुए उन्हें लगातार परेशान करते थे। वाट़्सएप पर भेजा मैसेज- तेरा टाइम पूरा हो गया पीडि़त प्रीति का आरोप है कि न सिर्फ बिल्लू गैंगस्टर जेल से उनके पति को धमकी भरे मैसेज भेजता था, बल्कि विनोद और अनिल नागर भी उनके पति को धमकी भरे मैसेज भेजते रहते थे। आरोपियों ने कुछ दिन पहले उनके पति जितेन्द्र के वाट्सएप पर मैसेज भेजा कि तेरा टाइम पूरा हो गया। इसके साथ अन्य धमकी भरे मैसेज भी आरोपियों ने भेजे थे। इन मैसेज के बाद से जितेन्द्र व उनकी पत्नी डरे हुए थे।",crime
तीन साल पुरानी हत्या के शक में हुई दो युवकों की हत्या,"नई दिल्ली/टीम डिजिटल। वेब सिटी के सेक्टर.4 में बुधवार रात को हुई जितेन्द्र उर्फ जीतू और हरेन्द्र उर्फ मुंदर की हत्या के मामले में पुलिस ने तीन आरोपियों के खिलाफ नामजद रिपोर्ट दर्ज की है। मृतक जितेन्द्र की पत्नी प्रीति की तहरीर पर कविनगर पुलिस ने तीनों आरोपियों के खिलाफ हत्या की रिपोर्ट दर्ज कर आरोपियों की तलाश शुरू कर दी है। आरोप है कि जितेन्द्र और उसके दोस्त हरेन्द्र की हत्या पुरानी रंजिश के चलते की गई है। एसएचओ कविनगर आनंद प्रकाश मिश्र ने बताया कि बुधवार रात वेब सिटी के सेक्टर.4 में बादलपुर निवासी जितेन्द्र और उनके दोस्त गिरधरपुर निवासी हरेन्द्र की गोली मारकर हत्या कर दी गई थी। इस मामले में जितेन्द्र की पत्नी प्रीति ने गांव दुजाना गौतमबुद्धनगर निवासी विनोद नागर, अनिल नागर और बिल्लू गैंगस्टर के खिलाफ हत्या का केस दर्ज कराया है। प्रीति का कहना है कि उनके पति जितेन्द्र बुधवार शाम करीब साढ़े 4 बजे घर से अपनी बाइक लेकर निकले थे। जाते वक्त वह विनोद और अनिल नागर के पास जाने की बात कहकर गए थे। कुछ देर बाद जब जितेन्द्र नहीं लौटे तो प्रीति ने उन्हें कॉल की। जिस पर जितेन्द्र ने बताया कि वह विनोद नागर और अनिल नागर के छपरौला स्थित ऑफिस में बैठे हैं। हरेन्द्र उर्फ मुंदर भी वहां आने वाला है। जितेन्द्र ने प्रीति से कहा कि वह विनोद, अनिल व बिल्लू गैंगस्टर जो अभी जेल से छूट कर आया है के साथ हैं और कुछ देर में घर आ जाएंगे। प्रीति का कहना है कि रात करीब 8 बजे उन्होंने पति को दोबारा कॉल की तो वह काफी घबराए से थे और उन्होंने तुरंत फोन काट दिया। थोड़ी देर बाद प्रीति ने पति को कई कॉल की और वीडियो कॉल भी की, लेकिन जितेन्द्र ने फोन पिक नहीं किया। इसके कुछ देर बाद जितेन्द्र का फोन किसी पुलिसकर्मी ने उठाया और उसने बताया कि जितेन्द्र और हरेन्द्र की वेबसिटी में गोली मारकर हत्या कर दी गई है। प्रीति का आरोप है कि आरोपियों ने उनके पति और दोस्त को फ ोन कर अपने छपरौला स्थित ऑफि स पर बुलाया, बाद में उन दोनों को वेव सिटी ले जाकर उनकी हत्या कर दी। वर्जन एसपी सिटी प्रथम निपुण अग्रवाल का कहना है कि आरोपियों की गिरफ्तारी के लिए पुलिस की पांच टीमों का गठन कर दिया गया है। उनके हर संभावित ठिकाने पर दबिश दी जा रही है। घटना के बाद से आरोपी फरार हैं। जल्द ही उन्हें गिरफ्तार किया जाएगा।",crime
प्रधान सहित अन्य लोगों पर दलित उत्पीड़न का मुकदमा दर्ज,"उन्नाव, 21 अप्रैल (हि.स.)। बारा सगवर थाना क्षेत्र के गांव में छप्पर को लेकर महिला के साथ मारपीट के मामले में तहरीर के आधार पर पुलिस ने मुकदमा दर्ज कर लिया है। थाना क्षेत्र के गांव पिपरासर निवासी रंजीता देवी पत्नी दुर्गा शंकर पासी ने पुलिस को दी तहरीर में बताया था कि उसके मकान के बगल में बुजुर्गों के समय से एक छप्पर रखा है। जिसको लेकर गांव के ही प्रधान सुरेश यादव पुत्र बिंदा प्रसाद, आनंद, अतुल पुत्र महेश, सचिन पुत्र सुरेश हटाना चाहते थे। बुधवार की शाम लगभग सात बजे पीड़िता उसी छप्पर के नीचे कुछ काम कर रही थी। तभी उक्त लोग जाति सूचक गालियां देते हुए मारने पीटने लगे। उक्त लोगों से किसी तरह बचकर रंजीता देवी अपने घर में घुस गयी मगर उक्त लोग घर में घुसकर सामान तोड़ फोड़ करने लगे। रंजीता के मना करने पर फिर से उसके साथ मारपीट करने पर उसके चिल्लाने पर पति दुर्गा शंकर बचाने आया तो उक्त लोगों ने उसके साथ भी मारपीट की। पुलिस ने तहरीर के आधार एससी-एसटी एक्ट व अन्य धाराओं मे प्रधान सुरेंश यादव, आनंद, अतुल, सचिन को नामित करते हुए मुकदमा पंजीकृत कर लिया है। हिन्दुस्थान समाचार/ अरुण कुमार दीक्षित",crime
"पत्नी ने शराबी पति को पीट पीटकर मार डाला, पुलिस ने किया गिरफ्तार","झांसी,21 अप्रैल (हि.स.)। पति द्वारा पत्नी को मौत के घाट उतारने की घटनाएं तो आय दिन सामने आती रहती हैं। परंतु पूंछ थाना क्षेत्र में इसके उलट घटना घटित हुई। शराबी पति से हुए विवाद में पत्नी ने पति की पिटाई कर दी। इससे वह घायल हो गया और उपचार के दौरान उसकी जान चली गई। घटना से क्षेत्र में सनसनी फैल गयी। पुलिस ने मुकदमा दर्जकर हत्यारोपित पत्नी को गिरफ्तार कर लिया है। ग्राम बाबई निवासी पुष्पेंद्र अहिरवार आए दिन शराब के नशे में अपनी पत्नी के साथ विवाद करता रहता था। बीती रात भी उसका पत्नी रमा से किसी बात को लेकर विवाद हो गया। दोनों में जमकर मारपीट हुई। इसी बीच पत्नी ने डंडे से उस पर प्रहार कर दिया। इस मारपीट में पति पुष्पेंद्र को गम्भीर चोटें आईं। उसे इलाज के लिए अस्पताल ले जाया गया। वहां उपचार के दौरान आज उसकी मौत हो गयी। सीओ मोंठ स्नेहा तिवारी ने बताया कि 112 के माध्यम से घटना की आज सुबह सूचना मिली थी। मृतक के परिजनों की तहरीर पर आरोपित पत्नी के खिलाफ मुकदमा दर्ज कर उसे गिरफ्तार कर लिया गया है। और जेल भेज दिया गया है। हिन्दुस्थान समाचार/महेश",crime
बदमाशों ने दिनदहाड़े कनपटी पर कट्टा लगाकर मुनीम से लूटे 1.10 लाख,"भरतपुर, 21 अप्रैल (हि.स.)। शहर में जिंदल हॉस्पिटल के पास गुरुवार को दो बाइक पर सवार चार बदमाशों ने एक युवक के सिर पर कट्टा लगाकर 1 लाख 10 हजार रुपये लूट लिए। युवक एक होटल में मुनीम की नौकरी करता है और उसे होटल मालिक ने बैंक से पैसे निकालने के लिए बैंक भेजा था। सूचना मिलते ही पुलिस घटना स्थल पर पहुंची और सीसीटीवी फुटेज के सहारे बदमाशों की तलाश में जुट गई। पीड़ित रिंकेश ने पुलिस को बताया कि दोपहर बाद होटल के मालिक ने उसे पंजाब नेशनल बैंक से 1 लाख 10 रुपए निकालकर लाने के लिए भेजा था। बैंक से पैसे निकालकर पीड़ित लौट ही रहा था कि उसके पीछे से दो बाइक पर सवार होकर चार लोग आए। बदमाशों ने रिंकेश के आगे बाइक लगाकर उसे रोक लिया और उसकी कनपटी पर कट्टा लगाकर उसकी जेब से 1 लाख 10 हजार रुपये निकाल कर फरार हो गए। घटना के तुरंत बाद पीड़ित ने होटल के मालिक को सूचना दी। सूचना पाकर होटल मालिक मौके पर पहुंच गया और घटना की पूरी जानकारी पुलिस को दी। इसके बाद कोतवाली थाना पुलिस, सेवर थाना पुलिस, डीएसटी की टीम और सीओ सिटी सतीश वर्मा मौके पर पहुंचे। फिलहाल पुलिस आसपास के सीसीटीवी फुटेज खंगाल कर आरोपित बदमाशों की पहचान करने में लगी है। हिन्दुस्थान समाचार/रोहित/संदीप",crime
सिपाही के बैग से बदमाश ने उड़ाए 90 हजार रुपये,"बागपत, 21 अप्रैल (हि.स.)। जिले के कोतवाली बागपत क्षेत्र के बड़ौत रोड स्थित पेट्रोल पंप के निकट गुरुवार को सीआरपीएफ के सिपाही की बाइक के बैग से 90 हजार रुपये निकालकर बदमाश फरार हो गए। घटना के दौरान सिपाही बाइक पर बैठकर गन्ने का जूस पी रहा था। घटना पेट्रोल पंप पर लगे सीसीटीवी कैमरे में बदमाश कैद हो गए। बड़ौत कोतवाली क्षेत्र के ग्राम शिकोहपुर निवासी उपदेश तोमर ने बताया कि वह सीआरपीएफ में सिपाही के पद पर तैनात है। वर्तमान में छुट्टी लेकर घर पर आए हुए है। वह गुरुवार को बागपत स्थित एक बैंक शाखा में अपने खाते से 90 हजार रुपये निकालकर बाइक से घर लौट रहा था। उसी दौरान बड़ौत रोड पर पेट्रोल पंप के पास बाइक रोककर गन्ने का जूस पीने लगा। तभी एक बदमाश उनकी बाइक के बैग से रुपये निकालकर अपने साथी के साथ फरार हो गया। चलते समय बैग चेक किया तो रकम गायब मिली। इससे हड़कंप मच गया। कोतवाली प्रभारी ओमप्रकाश सिंह ने मौके पर पहुंचकर जांच की तथा पेट्रोल पंप, बैंक व आसपास की दुकानों के सीसीटीवी फुटेज देखी। दोनों बदमाश कैमरे में कैद हुए मिले। कोतवाली प्रभारी ओमप्रकाश सिंह का कहना है कि प्राथमिक जांच में प्रतीत होता है कि बदमाशों ने बैंक के आसपास से ही रेकी कर घटना को अंजाम दिया है। बदमाशों की फुटेज से पहचान कराने का प्रयास किया जा रहा है। उन्हें जल्द गिरफ्तार कर केस का राजफाश किया जाएगा। हिन्दुस्थान समाचार/ गौरव कुमार",crime
"यूपी के आढ़ती ने पंजाब में की खुदकुशी: 11 लाख की उधारी लेने पहुंचा था, नहीं मिलने पर जान दी, सुसाइड नोट भी मिला","विस्तार  जलालाबाद (पंजाब) के व्यापारी ने उत्तर प्रदेश के धान आढ़ती को 11 लाख रुपये की धनराशि नहीं दी। इससे आहत आढ़ती ने खुदकुशी कर ली है। मृतक के पैंट की जेब से एक सुसाइड नोट मिला है। इसमें लिखा है कि व्यापारी ने उसे धनराशि देने से इनकार कर दिया और उसके साथ मारपीट की गई है। इससे आहत होकर वह खुदकुशी कर रहा है। जलालाबाद पुलिस ने गुरुवार को उक्त व्यापारी के खिलाफ मामला दर्जकर आगे की तफ्तीश शुरू कर दी है। मृतक के भाई दिनेश कुमार निवासी नंगला विजेई (उत्तर प्रदेश) जिला औरेया ने पुलिस को बताया है कि उसका भाई अवदेश कुमार धान आढ़त का कार्य करता था। अवदेश यूपी की अंकित ट्रेडिंग कंपनी से धान लेकर जलालाबाद के व्यापारी अरुण मोंगा निवासी मोंगा गली को बेचता था। 20 दिसंबर 2021 को अवदेश ने प्यारे लाल एंड सन से धान खरीद कर अरुण मोंगा को भेजा था। मोंगा से बकाया 11 लाख रुपये की धनराशि लेनी थी। 11 अप्रैल को अवदेश ने अरुण को फोन किया कि वह अपनी धनराशि लेने आ रहा है। पैसों का इंतजाम करके रखना। जब अवदेश पंजाब पहुंचा तो उसका मोबाइल बंद हो गया और उसके साथ संपर्क नहीं हुआ।  19 अप्रैल को उसे फाजिल्का से फोन गया कि यहां अस्पताल में एक शव पड़ा है, उसके पास से मिली पर्ची में आपका मोबाइल नंबर था। फाजिल्का पहुंच कर देखा तो शव उसके भाई अवदेश का था। अवदेश के पास से एक सुसाइड नोट मिला है। इसमें लिखा है कि 13 अप्रैल को अरुण मोंगा से बकाया 11 लाख रुपये की धनराशि लेने गया था। उसने धनराशि देने से साफ इनकार कर दिया।  यही नहीं उसके साथ मारपीट की गई और उसका मोबाइल तोड़ दिया गया, इसलिए वह खुदकुशी करने जा रहा है। उधर, थाना जलालाबाद पुलिस ने दिनेश कुमार के बयान पर जलालाबाद के व्यापारी अरुण मोंगा के खिलाफ मामला दर्ज कर लिया है। पोस्टमार्टम करवाने के बाद शव परिजनों को सौंप दिया है।",crime
दवा व्यापारी की कार से टप्पेबाजों ने उठाया नगदी एवं बिलों से भरा बैग,"हमीरपुर, 21 अप्रैल (हि.स.)। सुमेरपुर कस्बे के बस स्टैंड में खड़ी दवा व्यापारी की कार से अज्ञात टप्पेबाजों ने नगदी तथा लाखों रुपए बने बिलों से भरा बैग पार करके चंपत हो गए। व्यापारी की सूचना पर पुलिस ने बस स्टैंड में लगे सीसीटीवी कैमरे की फुटेज खंगालकर टप्पेबाजों की तलाश में जुट गई है।  कस्बा निवासी अनुज सिंह दवा के कारोबारी हैं। यह कार में दवा लेकर बस स्टैंड के एक मेडिकल स्टोर में दवा देने गए थे। कार को भांग ठेका के पास पार्क करके यह दवा लेकर मेडिकल स्टोर चले गए। कार की अगली सीट पर दवा व्यापारी का बैग रखा था। बैग में 36,000 रुपये की नकदी के साथ करीब दस लाख के बिलों के पर्चें के अज्ञात टप्पेबाजों ने कार का शीशा उतार कर नगदी एवं बिलों से भरा बैग पार कर दिया। दवा व्यापारी के वापस आने के बाद घटना का पता चल सका। दवा व्यापारी ने व्यापार मंडल अध्यक्ष महेश गुप्ता दीपू के साथ थाने पहुंचकर घटना से पुलिस को अवगत कराया। पुलिस बस स्टैंड के व्यापारिक प्रतिष्ठानों में लगे सीसीटीवी कैमरों के फुटेज खंगाल कर टप्पेबाजों की शिनाख्त करने में जुटे हुए हैं। दूसरी घटना किराना का सामान उतारने आए लोडर चालक दीपक ओमर के साथ बस स्टैंड के समीप घटित हुई। जिस वक्त वह किराने की दुकान में सामान दे रहा था। उसी वक्त मौका पाकर टप्पेबाजों ने लोडर में आगे रखा व्यापारी का बैग पार कर दिया। बैग में नकदी, मोबाइल तथा किराना के सामान के लाखों रुपये के बिल रखे हुए थे। लोडर चालक बगैर शिकायत किए घर वापस लौट गया है। थानाध्यक्ष दुर्गविजय सिंह ने बताया कि दवा व्यापारी ने घटना की तहरीर दिया है। कस्बा इंचार्ज को मामले की जांच सौंपी गई है। हिन्दुस्थान समाचार/पंकज",crime
पुलिस ने पैर में गोली मारकर 25 हजार के इनामी लुटेरे को किया गिरफ्तार,"नई दिल्ली,(टीम डिजिटल):दिल्ली से सटे नोएडा में थाना फेस 3 पुलिस की वीरवार दोपहर गढ़ी चौखंडी के पास से मुठभेड़ के दौरान एक 25 हजार रुपए के इनामी लुटेरे को गिरफ्तार किया है। पुलिस का दावा है कि आरोपी गैंगस्टर एक्ट में वांक्षित चल रहा था। पैर में गोली लगने से घायल हुए लुटेरे को इलाज के लिए जिला अस्पताल में भर्ती कराया गया है। नोएडा सेंट्रल जोन के एडीसीपी इलामारन ने बताया कि वीरवार दोपहर थाना फेस 3 पुलिस ने गढ़ी चौखंडी, मिक्सर प्लांट के पास एक बाइक सवार संदिग्ध युवक को रोकने का प्रयास किया। बाइक सवार युवक ने रुकने के बजाय पुलिस टीम पर फायरिंग कर दी। पुलिस की ओर से की गई जवाबी कार्रवाई में पैर में गोली लगने से बाइक सवार बसई थाना फेस 3 निवासी गौरव घायल हो गया। घायल को उपचार के लिए जिला अस्पताल में भर्ती कराया है। पकड़ा गया आरोपी पर थाना फेस 3 पुलिस से मुठभेड़ के मुकदमें में और थाना सेक्टर 58 के गैंगस्टर के मुकदमें में वांछित था। आरोपी पर नोएडा, गाजियाबाद से करीब लूट आदि के 15 मुकदमें दर्ज हैं। उसके कब्जे से पुलिस ने एक तमंचा, जिन्दा कारतूस और चोरी की एक बाइक पैशन प्रो बरामद की है। आरोपी पर 25000 रुपए का इनाम भी घोषित था।",crime
परीक्षा के तनाव में 12वीं कक्षा के छात्र ने की आत्महत्या,"नई दिल्ली,(टीम डिजिटल ):दिल्ली से सटे ग्रेटर नोएडा में थाना बादलपुर थाना क्षेत्र के अच्छेजा गांव में वीरवार सुबह 12वीं कक्षा के छात्र ने अपने घर पर पंखे से फंदा लगाकर आत्महत्या कर ली है। शुक्रवार से छात्र की परीक्षा शुरू होनी वाली थी। इस बात को लेकर वह तनाव में था। घटना के समय उसके माता-पिता घर पर नहीं थे। सूचना पर पहुंची पुलिस ने शव को कब्जे में लेकर पोस्टमार्टम के लिए भेज दिया है। पुलिस के मुताबिक अच्छेजा गांव में रहने वाले अभिषेक(17) पुत्र वीर सिंह ने अपने घर पर वीरवार सुबह पंखे से फंदा लगाकर आत्महत्या कर ली। घटना की सूचना मिलते ही पुलिस मौके पर पहुंची गई। पुलिस ने शव को कब्जे में लेकर पोस्टमार्टम के लिए भेज दिया है। पुलिस जांच के दौरान पुलिस को पता चला है, कि मृतक 12वीं कक्षा का छात्र था। शुक्रवार से उसकी परीक्षा शुरू होने वाली थी। मृतक के माता-पिता जनपद सीतापुर स्थित पैतृक गांव गए हुए थे। छात्र घर पर अकेला था। पुलिस को शक है कि परीक्षा के तनाव के चलते उसने आत्महत्या की है। पुलिस का कहना है कि छात्र के माता-पिता को घटना को सूचना देदी गई है। परिजनों के आने के बाद उनसे पूछताछ की जाएगी।",crime
चोरी की बाइक से राहगीरों से मोबाइल लूटने वाले तीन लुटेरे गिरफ्तार,"नई दिल्ली,(टीम डिजिटल):दिल्ली से सटे नोएडा में थाना सेक्टर 39 पुलिस ने दिल्ली एनसीआर में चोरी की बाइक पर सवार होकर राहगीरों से मोबाइल लूटने वाले तीन लुटेरों को गिरफ्तार किया है। आरोपियों के कब्जे से राहगीरों से लूटे गए आठ, चोरी की बाइक और घटना में प्रयुक्त स्कूटी और तमंचा बरामद किया गया है। पुलिस ने आरोपियों को कोर्ट में पेश कर जेल भेज दिया है। थाना प्रभारी राजीव बालियान ने बताया कि पुलिस वीरवार सुबह सोमबाजार कट के पास चेकिंग कर रही थी। इसी दौरान पुलिस ने एक बाइक और स्कूटी सवार तीन संदिग्ध युवकों को रोककर तलाशी ली, तो उनके पास से लूटे गए आठ मोबाइल फोन, चोरी की एक बाइक, स्कूटी, तमंचा और कारतूस बरामद हुआ है। पकड़े गए आरोपियों की पहचान बुढाना, जिला बुलन्दशहर निवासी आकाश चौधरी, ग्राम छलैरा, थाना सेक्टर-39 निवासी विक्की गौतम और सुमित केसरी के रूप में हुई है। आरोपी बरामद बाइक और स्कूटी पर सवार होकर सुनसान जगहों से आने-जाने वाले राहगीरों को तमंचा दिखाकर उनसे मोबाइल लूटने की घटना को अंजाम देते थे। आरोपियों ने बुधवार रात सेक्टर 45 में जोमैटो के डिलीवरी बॉय से भी मोबाइल लूटा था।",crime
नौकरी दिलाने के नाम पर धोखाधड़ी करने वाले गिरोह का सरगना दबोचा,"नई दिल्ली,(टीम डिजिटल):दिल्ली से सटे नोएडा में थाना सेक्टर 58 पुलिस ने नौकरी दिलाने के नाम पर बेरोजगारों से धोखाधड़ी कर ठगी करने वाले गैंग के एक वांछित सरगना को गिरफ्तार किया है। आरोपी पिछले एक वर्ष से फरार चल रहा था। इस मामले में एक महिला अभी भी फरार है। एसीपी रजनीश वर्मा ने बताया कि थाा सेक्टर 58 थाना पुलिस ने 2021 के फरवरी माह में सेक्टर-57 से नौकरी दिलाने के नाम पर धोखाधड़ी करने वाले गिरोह का पर्दाफाश करते हुए दिल्ली निवासी राजेश कुमार को गिरफ्तार किया था। आरोपी के कब्जे से घटना में प्रयुक्त 14 मोबाइल फोन की-पैड, पांच कम्प्यूटर सिस्टम बरामद किए थे। इस गैंग का मास्टरमाइंड हरीश तभी से वांछित चल रहा था। वीरवार को पुलिस टीम ने एक सूचना के आधार पर मुख्य सरगना हरीश को लेबर चौक सेक्टर 58, से गिरफ्तार कर लिया है। आरोपी सुन्दर पार्क, शास्त्री नगर, गीता कॉलोनी, दिल्ली का रहने वाला है। आरोपी की एक महिला साथी एकता पाण्डेय अभी भी फरार चल रही है। जिसकी पुलिस तलाश कर रही है। क्विकर से लेते थे बेरोजगार लोगों का डाटा पकड़ा गया आरोपी हरीश गैंग का मुख्य सरगना है। इसने अपने साथियों राजेश कुमार और एकता पाण्डेय के साथ मिलकर क्विकर से बेरोजगार लोगों के नंबर ले लेते थे और छोटे की-पैड फोन से नौकरी दिलाने के नाम पर लोगों को अपने झांसे में लेकर रजिस्ट्रेशन के नाम पर 1850 रुपए मंगाते थे। इसके बाद डाक्यूमैंट वैरिफिकेशन के नाम पर रुपए अपने बैंक खाते में ट्रांसफर करा लेते थे। रुपए मिलने के बाद यह लोग अपना नंबर बंद कर देते थे। पकड़े जाने के डर से ये लोग हर महीने अपना ऑफिस भी बदल देते थे।",crime
"मेरठ में देवर ने भाभी से किया बलात्कार, ससुरालियों ने पीटा","मेरठ, 21 अप्रैल (हि.स.)। लिसाड़ी गेट थाना क्षेत्र में एक महिला ने अपने देवर पर बलात्कार का आरोप लगाया है। थाना पुलिस इस मामले की जांच में जुटी है। लिसाड़ी गेट थाना क्षेत्र की जाकिर कॉलोनी निवासी एक महिला ने गुरुवार को थाने में तहरीर देकर अपने साथ बलात्कार की शिकायत की। महिला का आरोप है कि 13 अप्रैल को वह घर पर अकेली थी। तभी उसके देवर ने कोल्ड ड्रिंक में नशीला पदार्थ पिलाकर बलात्कार किया। इसकी अश्लील वीडियो भी बना ली। इस अश्लील वीडियो के बल पर देवर ब्लैकमेल करके अवैध सम्बंध बनाने के लिए दबाव बना रहा है। उसका पति लुधियाना से कपड़े लाकर मेरठ में फेरी लगाता है। इसकी जानकारी मिलने के बाद पति और ससुरालियों ने भी महिला की पिटाई की। महिला ने अपने पति और ससुरालियों से खुद की जान को खतरा बताते हुए सुरक्षा की मांग की है। लिसाड़ी गेट इंस्पेक्टर उत्तम सिंह राठौर का कहना है कि महिला की तहरीर के आदेश पर मामले की जांच की जा रही है। जांच करके आरोपितों के खिलाफ कड़ी कार्रवाई की जाएगी। हिन्दुस्थान समाचार/कुलदीप",crime
"छत्तीसगढ़ :लुटेरों ने ज्वेलरी दुकान संचालक को मारी गोली ,एक पकड़ाया","बिलासपुर, 21 अप्रैल (हि.स.)। शहर के गोंडपारा में गुरुवार को दिन दहाड़े ज्वेलरी की दुकान में लूट की वारदात को अंजाम देने घुसे, लुटेरों ने संचालक को गोली मार दी और फरार हो गए। इनमें से एक को लोगों ने पकड़ लिया गया और पुलिस को सौंप दिया गया है। पुलिस इस मामले में जांच में जुटी है। दरअसल गुरुवार गोंडपारा मुन्नू लाल स्कूल के सामने स्थित दीपक ज्वेलर्स दुकान में तीन युवक लूट की घटना को अंजाम देने आए। इस दौरान दुकान संचालक दीपक सोनी के विरोध करने के दौरान एक युवक ने गोली चला दी। जिसमें संचालक, गोली लगने से घायल हो गए। वहीं घटनास्थल पर मौजूद लोगों ने भागते हुए एक युवक को पकड़ लिया और पुलिस को सुपुर्द किया। वहीं दो लुटेरे अभी भी फरार हैं। जिनकी पुलिस तलाश कर रही है। मौका स्थल पर आईजी रतनलाल डांगी और वरिष्ठ पुलिस अधीक्षक पारुल माथुर और कोतवाली थाना प्रभारी प्रदीप आर्य और अन्य पुलिस के अधिकारी पहुंचे। पुलिस इस मामले में जांच में जुटी हुई है। वहीं लूट में कितना सामान गया, इसका जांच चल रही है। अतिरिक्त पुलिस अधीक्षक उमेश कश्यप ने बताया संचालक दीपक सोनी पर दो कटों से दो राउंड फायर किया गया था और एक आरोपित को पकड़ लिया गया वहीं दो फरार की पहचान की जा चुकी है। जल्द घेराबंदी कर आरोपितों को पकड़ लिया जाएगा। वहीं घायल संचालक दीपक सोनी को बिलासपुर के ही निजी अस्पताल में भर्ती कराया गया है, जहां उपचार चल रहा है। उनकी स्थिति सामान्य बताई जा रही है। हिन्दुस्थान समाचार/उपेंद्र",crime
"पूर्णियाः प्रेमी के साथ आपत्तिजनक हालत में थी पत्नी, पति ने किया विरोध तो गला दबाकर मार डाला, पुलिस से कहा-साहब आने में उसने देर कर दी...","Highlights झगडे़ से परेशान होकर पोषित दास काम के सिलसिले में बाहर चला गया. मृतक पोषित कुमार दास डेढ़ वर्ष बाद बीते शनिवार को अपने घर आया था. मृतक पोषित कुमार और पिता योगेन्द्र दास के साथ कार्यक्रम देखने के लिए गया था.  पटनाः बिहार में पूर्णिया जिले के रौटा थाना क्षेत्र के चरकपाड़ा गांव से रिश्तों को शर्मसार कर देने वाली एक घटना सामने आई, जहां एक पत्नी ने प्रेमी के साथ मिलकर अपने ही पति को मौत के घाट उतार दिया. घटना की सूचना मिलते ही मौके पर पहुंची पुलिस ने मृतक के शव को जब्जे में लेकर उसे पोस्टमार्टम के लिए भेज दिया और मामले के छानबीन में जुट गई है. बताया जा रहा है कि मृतक पोषित कुमार दास डेढ़ वर्ष बाद बीते शनिवार को अपने घर आया था. बुधवार को गांव में अष्टयाम कार्यक्रम का आयोजन किया गया था. मृतक पोषित कुमार और पिता योगेन्द्र दास के साथ कार्यक्रम देखने के लिए गया था. देर रात जब वह अपने पिता के साथ वापस घर लौटा तो पत्नी सावित्री देवी को गांव के ही अरविंद महलदार के साथ आपत्तिजनक हालत में देख लिया. जब पोषित ने इसका विरोध किया तो पत्नी और उसके प्रेमी ने गला दबाकर उसकी हत्या कर दी. मृतक के पिता योगेन्द्र दास ने अपनी बहू सावित्री देवी और उसके प्रेमी अरविंद महलदार के खिलाफ थाने में हत्या का मामला दर्ज कराया है. थाने में प्राथमिकी दर्ज होने के बाद पुलिस ने त्वरित कार्रवाई करते हुए मृतक की पत्नी को हिरासत में ले लिया है. जबकि उसके प्रेमी की गिरफ्तारी के लिए छापेमारी में जुट गई है. मृतक के पिता योगेन्द्र दास ने बताया कि पिछले कई वर्षों से दोनों पति-पत्नी के बीच झगड़ा आम बात हो गई थी. रोज-रोज के झगडे़ से परेशान होकर पोषित दास काम के सिलसिले में बाहर चला गया. इसी बीच सावित्री देवी का गांव के ही अरविंद महलदार से अवैध संबंध हो गया. अरविंद कुमार अक्सर मेरी सावित्री से कभी रात में तो कभी दिन में मिलने आया करता था. बार-बार मना करने के बावजूद दोनों अपनी हरकतों से बाज नहीं आ रहे थे.",crime
भारी मात्रा में अंग्रेजी शराब जब्त,"बिश्वनाथ (असम), 21 अप्रैल (हि.स.)। बिश्वनाथ पुलिस ने गुप्त सूचना के आधार पर अभियान चलाकर एक हजार कार्टून अरुणाचल में निर्मित और उसी राज्य में बिक्री के लिए जारी अंग्रेजी शराब जब्त किया है। जिला के पुलिस अधीक्षक नवीन सिंह ने गुरुवार को बताया कि बिश्वनाथ नगर के समीप दगांव इलाके में स्थित राष्ट्रीय राजमार्ग-15 पर चलाए गए अभियान के दौरान एक कंटेनर को जब्त किया गया। जिसमें भारी मात्रा में अंग्रेजी शराब लगा हुआ था। कंटेनर (एमएच-04एफयू-5708) के अंदर एक हजार अरुणाचल प्रदेश में निर्मित शराब की तस्करी की जा रही थी। जब्त की गई अंग्रेजी शराब की कीमत लगभग 30 लाख रुपये आंकी गई है। पुलिस इस संबंध में एक प्राथमिकी दर्ज कर मामले की जांच कर रही है। जब्त शराब को पुलिस ने आबकारी विभाग के हवाले कर दिया है। हिन्दुस्थान समाचार/असरार/ अरविंद",crime
"मेरी बेटी से बात मत करना...बस इतना कहने पर कर दी पिता की हत्या, पढ़िए ये खबर","जबलपुर. जबलपुर में एक पिता की हत्या बस इसीलिए कर दी गयी क्योंकि उसने एक शौहदे को अपनी बेटी से बात न करने की हिदायत दे दी थी. इतनी सी बात पर विवाद इतना गहराया कि आरोपी ने अपने पिता और एक साथी के साथ मिलकर लड़की के पिता की चाकुओं से गोद कर हत्या कर दी.  जबलपुर के गोरखपुर थाना क्षेत्र अंतर्गत एक सनसनीखेज मामला सामने आया है. यहां एक लड़की के पिता को चाकुओं से गोदकर मौत के घाट उतार दिया गया. वारदात को अंजाम देकर तीनों आरोपी मौके से फरार हो गए. बताया जा रहा है कि आरोपियों में से एक मृतक की बेटी से बात करता था. इस पर मृतक ने आपत्ति जताई थी. इसी बात को लेकर कल देर शाम दोनो में विवाद हो गया. उसके बाद आरोपियों ने चाकुओं से दनादन वार कर दिया. 3 आरोपियों ने चाकू से किया वार पूरे मामले में गोरखपुर पुलिस का कहना है बृज मोहन नगर रामपुर में रहने वाले बसंत पटेल की किराने की एक दुकान थी. उसके पड़ोस में ही नमन उर्फ अभिषेक पटेल रहता है. नमन अक्सर बसंत की बेटी से बात करता था. बसंत को ये पसंद नहीं था.इस बात को लेकर बसंत पटेल ने कई बार आपत्ति जताई थी और नमन को अपनी बेटी से बात करने से मना किया था. इसी बात पर रात करीब 12 बजे नमन पटेल और बसंत पटेल के बीच फिर झगड़ा होने लगा. चाकू से ताबड़तोड़ वार विवाद के दौरान नमन का दोस्त आदित्य साहू और रामदास पटेल भी आ गए और बसंत के साथ तीनों मारपीट करने लगे. मारपीट के दौरान आरोपियों ने अपने पास रखा चाकू निकाला और बसंत पर ताबड़तोड़ हमला कर दिया. चाकू के वार से बसंत को पेट, कमर और शरीर में गहरी चोट आयी और वह खून से लथपथ होकर गिर गया. बसंत की आवाज सुनकर उसके परिवार और पड़ोस के लोग दौड़े तो तीनों हमलावर मौके से भाग गए. घटना के बाद परिवार वाले बसंत को इलाज के लिए एक निजी अस्पताल लेकर पहुंचे. लेकिन उसके पहले ही उसकी मौत हो चुकी थी. आरोपी फरार, पुलिस ने मारे छापे वारदात की सूचना मिलने पर मौके पर पहुंची गोरखपुर पुलिस ने हमलावर आरोपी नमन उर्फ अभिषेक पटेल, रामदास पटेल और आदि उर्फ़ आदित्य साहू के खिलाफ हत्या का प्रकरण दर्ज कर तलाश शुरू कर दी है. पुलिस आरोपियों की तलाश में उनके सभी संभावित ठिकानों पर दबिश दे रही है. जल्द ही आरोपियों को गिरफ्तार कर लिया जाएगा.",crime
गाजियाबाद पुलिस ने पांच नेपाली समेत आठ जालसाजों को दबोचा,"- डबल पैसा करने के नाम पर दस हजार लोगों से करोड़ो की ठगी करने वाले गिरोह का पर्दाफाश गाज़ियाबाद, 21 अप्रैल (हि.स.)। साइबर सेल एवं थाना इन्दिरापुरम की संयुक्त पुलिस टीम ने गुरुवार को ऑनलाइन गेम में पैसा डबल कराने के नाम पर करोडों की ठगी करने वाले अन्तरराज्यीय गिरोह का खुलासा किया है। इस दौरान पुलिस ने पांच नेपाली समेत आठ जालसाजों को गिरफ्तार किया। अभियुक्तों के पास से पुलिस ने 100 एटीएम कार्ड, 37 मोबाइल, 5 लैपटाप, 02 पासबुक, 13 चैकबुक व 04 लाख रुपये नगद बरामद किया हैं। वरिष्ठ पुलिस अधीक्षक मुनिराज ने बताया कि गिरफ्तार ठगों में शास्त्री नगर (मूल रूप से झारखंड निवासी ) नीरज कुमार सिंह, साहिबाबाद निवासी(मूल बिहार)निवासी अवधेश कुमार, इंदिरापुरम शक्ति खंड-3 (मूल निवासी नेपाल) हरदेव सहाय, सुशांत सहाय, ताराकांत, दीपेंद्र कुमार व प्रदीप कुमार जबकि बिहार निवासी कैलाश हैं। उन्होंने बताया कि ये लोग एक एप के माध्यम से लोगों को बल्क में एसएमएस भेजते थे तथा लिंक के माध्यम से ऑनलाइन गेम खिलाने के नाम पर रुपये मंगा कर फर्जी बैंक खातों में जमाकर ठगी करते थे। गिरफ्तार आरोपितों में पांच नेपाल के रहने वाले हैं और पिछले दो साल के दौरान इन लोगों ने 10 हजार से ज्यादा लोगों को ठगी का शिकार बनाया है। गिरफ्तार ठगों से विस्तृत जानकारी की जा रही है। हिन्दुस्थान समाचार/फरमान/दीपक",crime
वॉयरल वीडियो पर एक्शन में प्रशासन : आरोपित लेखपाल निलंबित,"मामला दर्ज, पुलिस ने लिया आरोपित लेखपाल को हिरासत में तहसीलदार करेंगे पूरे मामले की जांच झांसी,21 अप्रैल (हि.स.)। गुरुवार को ज्वाइंट मजिस्ट्रेट व एसडीएम सदर श्रीमती सान्या छावड़ा व नगर मजिस्ट्रेट राजेश कुमार ने संयुक्त रुप से कलेक्ट्रेट स्थित नगर मजिस्ट्रेट कक्ष में प्रेस ब्रीफिंग करते हुये बताया कि रिश्वत मांगने का जो वीडियो बीते रोज वायरल हुआ था, उसमें झांसी सदर के लेखपाल संतोष गौर द्वारा एक व्यक्ति से रिश्वत मांगते हुये दर्शाया गया है।  जैसे ही मामला जिला प्रशासन के संज्ञान में आया तो उक्त वीडियो के तथ्यों के आधार पर राज्य सरकार की भ्रष्टाचार मुक्त नीति के अन्तर्गत त्वरित प्रभावी कार्यवाही करते हुये लेखपाल संतोष गौर को तत्काल प्रभाव से निलम्बित किया गया है। इस संबंध में सीपरी बाजार थाने में विभिन्न धाराओं के अंतर्गत लेखपाल पर मुकदमा दर्ज कराया गया है। उसे हिरासत में भी ले लिया गया है। मामले की जांच भी तहसीलदार को सौंप दी गई है। इस मामले को जिला प्रशासन द्वारा तत्काल संज्ञान लेते हुये लेखपाल संतोष गौर पर भ्रष्टाचार निवारण अधिनियम 13(1)(ए), 13(1)(बी), 13(2) तथा भारतीय दंड विधान की धारा 504, 506 के तहत सुसंगत धाराओं के तहत एफआईआर दर्ज करायी गयी है। उन्होने बताया कि वीडियो के तथ्यों के आधार पर लेखपाल संतोष गौर पर घटना स्थल सीपरी क्षेत्र के थाना सीपरी में मुकदमा दर्ज कराया गया और अभी दोषी लेखपाल पुलिस हिरासत में है। कोर्ट के समक्ष पेश किया जाएगा। उन्होंने बताया कि जो भी एफआईआर दर्ज की गयी वह वीडियो के तथ्यों के आधार पर की गयी है। पूरी कार्यवाही राज्य सरकार की भ्रष्टाचार मुक्त नीति के अन्तर्गत त्वरित प्रभावी कार्यवाही तत्काल निलम्बित कर दिया गया है। उन्होंने यह भी बताया कि मामले की पूरी जांच के लिए सदर तहसीलदार को नामित किया गया है। गौरतलब है कि, बीते रोज एक वीडियो वायरल हुआ था। जिसमें एक लेखपाल अनुसूचित जाति के व्यक्ति को जमीन संबंधी आदेश कराने के लिए रिश्वत की मांग करते हुए दिखाई दिया था। उसमें यह भी दिखाया गया था कि लेखपाल ऊपर तक एडीएम तक को रिश्वत देने की बात कर रहा है। लेखपाल ने रिश्वत का पैसा चेक से लेने से मना भी वीडियो में किया है। हिन्दुस्थान समाचार/महेश",crime
"किशोरी को बंधक बना दुष्कर्म, पुलिस ने चिकित्सीय परीक्षण कराया","फर्रुखाबाद, 21 अप्रैल (हि.स.)। कोतवाली कायमगंज क्षेत्र के एक चर्चित गांव में नाबालिक युवती के साथ जबरन दुष्कर्म किए जाने का मामला बताया जा रहा है। पीड़िता की मां ने पुलिस को दी गई तहरीर में कहा है कि उसकी नाबालिग बेटी 18 अप्रैल को दोपहर लगभग 1:00 बजे शौच क्रिया के लिए घर के पीछे खेतों की ओर गई थी।  आरोप है कि वहां पहले से ही घात लगाए बैठे गांव के ही नेत्रपाल विपिन अनिकेत सुवालाल अमन ने युवती को घेरकर अपने कब्जे में ले लिया और घसीटते हुए पड़ोस में ही खड़ी मक्का, के खेत में ले गए। पीड़िता की मां के अनुसार खेत में उसकी बेटी को इन दरिंदों ने निर्वस्त्र कर दिया तथा उसे वहीं जमीन पर लिटा लिया। नेत्रपाल बिपिन सुवालाल अमन ने उसकी बेटी के हाथ पैर पकड़ कर उसे विवश कर दिया। उसी समय अनिकेत ने उसके साथ दुष्कर्म किया। झटपटाती हुई उसकी बेटी मौका पाते ही बचाने की गुहार लगाते हुए चीखने लगी। उसकी चीख-पुकार सुनकर युवती का भाई मौके पर पहुंच गया। उसने वहां जाकर इन दरिंदों का विरोध करते हुए अपनी बहन को इनके चंगुल से मुक्त कराने का प्रयास किया। आरोपियों ने युवती के भाई को भी जमकर मारा पीटा। उसी समय गांव के कुछ लोगों के वहां पहुंचने की आहट पाते ही दरिंदे मौके से भाग गए। पुलिस ने तहरीर के आधार पर जांच कर आवश्यक कार्यवाही करने का आश्वासन देते हुए पीड़िता को चिकित्सीय परीक्षण के लिए अस्पताल भिजवा दिया। हिन्दुस्थान समाचार/चन्द्रपाल",crime
"फतेहपुर: संदिग्ध परिस्थितियों में महिला की मौत, पुलिस जांच पड़ताल में जुटी","फतेहपुर, 21 अप्रैल (हि.स.) जिले में गुरुवार को घर के अंदर महिला का शव संदिग्ध परिस्थितियों में मिला है। परिजनों की सूचना पर पहुंची पुलिस ने शव को पोस्टमार्टम को भेज कर जांच पड़ताल में जुट गई। मृतका महिला के परिजन पोस्टमार्टम रिपोर्ट आने के बाद मुकदमा दर्ज कराने की बात कह रहे है। गाजीपुर थाना क्षेत्र के मलाका गांव में दरबारी लोधी की पत्नी कुसुमा देवी (35) का संदिग्ध परिस्थितियों में शव घर के अंदर मिला है। परिजनों के सूचना पर पुलिस मौके पर पहुंची और शव को कब्जे में लेकर पोस्टमार्टम को भेजा है। मृतका महिला के परिजनों का बताया कि मृतक महिला की 16 वर्ष पहले शादी हुई थी। पोस्टमार्टम रिपोर्ट आने के बाद तहरीर देकर मुकदमा दर्ज कराया जायेगा। शाह चौकी इंचार्ज प्रमोद कुमार मौर्य ने बताया कि घर के अंदर महिला का संदिग्ध परिस्थितियों में शव मिलने की सूचना पर मौके पर गया था जहां मृतक महिला के शव को कब्जे में लेकर पोस्टमार्टम को भेज दिया गया।पोस्टमार्टम रिपोर्ट आने के बाद आगे की कार्यवाही होगी। मृतक महिला के परिजनों ने अभी कोई तहरीर नही दी है। हिन्दुस्थान समाचार/देवेन्द्र",crime
सपा के पूर्व विधायक बृजेश प्रजापति की मुश्किलें बढ़ी पुलिस ने मतगणना स्थल पर हुए बवाल में बनाया अभियुक्त,"बांदा, 21 अप्रैल (हि.स.)। उत्तर प्रदेश विधानसभा चुनाव के दौरान जनपद मुख्यालय के मंडी परिसर में मतगणना के लिए ईवीएम रखी गई थी। मतगणना में गड़बड़ी की आशंका को लेकर सपाई यहां डटे हुए थे। उसी दौरान जब जिलाधिकारी मतगणना स्थल पर जा रहे थे तब उन्हें भी रोकने की कोशिश की गई थी। उसी दौरान पुलिस और सपाइयों में नोकझोंक और पत्थरबाजी हुई थी। जिसमें अब बृजेश प्रजापति समेत 28 लोगों को पुलिस ने विवेचना के दौरान अभियुक्त बनाया है। मतगणना से पहले 9 मार्च को बड़ी संख्या में समाजवादी पार्टी के कार्यकर्ता मंडी परिसर के बाहर ईवीएम की सुरक्षा के नाम पर डटे हुए थे और जो भी अधिकारी मंडी परिसर से आ जा रहे थे। उनकी गाड़ियों की तलाशी लेने की कोशिश कर रहे थे। जिसमें पुलिस ने हस्तक्षेप किया था। तभी उत्तेजित सपा कार्यकर्ताओं ने पथराव कर दिया था। इस पथराव में बलखंडी नाका चौकी प्रभारी राज नारायण नायक के सिर पर पत्थर लग गया था। अगले दिन कोतवाली प्रभारी ने इस मामले में व्यक्तियों को 7 व्यक्तियों को नामजद करते हुए 30-40 अज्ञात के विरुद्ध क्रिमिनल लॉ सहित जानलेवा हमला और सरकारी काम में बाधा जैसी 9 धाराओं में रिपोर्ट दर्ज की थी और विवेचना के दौरान चार नामजद अभियुक्तों को गिरफ्तार भी किया गया है। साथ ही पूर्व विधायक बृजेश प्रजापति सहित 28 लोगों को अभियुक्त बनाया गया है। अब पुलिस ने इस मामले में धाराएं भी बढ़ाई हैं इन धाराओं में 147, 148 ,149, 323, 333, 553, 308, 427 आईपीसी व क्रिमिनल एक्ट की धारा 7 तथा लोक संपत्ति क्षति निवारण अधिनियम की धारा 3/4लगाई गई है। बताते चलें कि, इससे पहले पूर्व विधायक बृजेश प्रजापति के द्वारा बिजली खेड़ा में बनाए गए आवास को बांदा विकास प्राधिकरण ने अवैध बताते हुए ध्वस्त करने के आदेश दिए हैं लेकिन इस पर कमिश्नर चित्रकूट धाम मंडल ने 25 अप्रैल तक रोक लगा रखी है। लेकिन पूर्व विधायक पर एक और मुकदमा दर्ज होने से उनकी मुसीबत बढ़ गई है। हिन्दुस्थान समाचार/ अनिल",crime
विवाहिता ने फांसी लगाकर की आत्महत्या,"औरैया, 21 अप्रैल (हि.स.)। अजीतमल कोतवाली क्षेत्र के अंतर्गत मुहल्ला आजाद नगर में एक विवाहिता का शव फांसी पर लटका मिला। सूचना पर पहुंची पुलिस ने शव को कब्जे में लेकर पंचनामा भर पोस्टमार्टम के लिए भेज दिया है।  जानकारी के अनुसार अजीतमल कस्बे के मोहल्ला आजाद नगर निवासी नितिन मिश्रा उर्फ श्याम जी कस्बे में मुगल रोड पर गैस की दुकान किए हुए हैं। उसकी शादी सराय मिठे थाना बकेवर निवासी अजय शुक्ला की पुत्री शिवानी के साथ हुई थी। नितिन के एक साढ़े तीन वर्ष की पुत्री पीहू व डेढ़ वर्ष का पुत्र ओमजी है। गुरुवार को शिवानी ने घर में ऊपर बने कमरे में फांसी लगाकर अपनी जीवन लीला समाप्त कर ली। देर तक नीचे ना आने पर जब श्याम जी छत पर गया तो कमरे में उसका शव लटका देख दंग रह गया। कमरा अंदर से बंद होने के कारण श्याम जी ने सूचना अजीतमल पुलिस को दी। सूचना मिलते ही कोतवाली पुलिस मौके पर पहुंची और कमरे का गेट तोड़कर शव को बाहर निकलवाया। मृतका के मायके वालों को सूचना दी। सूचना मिलते ही मायके से लोग मौके पर पहुंचे। पुलिस ने शव को कब्जे में लेकर पंचनामा भर पोस्टमार्टम के लिए भेज दिया। समाचार लिखे जाने तक मायके वालों की ओर से कोई भी तहरीर नहीं दी गई थी। हिन्दुस्थान समाचार/ सुनील",crime
"बेवफा निकली पत्नी, तो पति ने की आत्महत्या; सुसाइड नोट लिखा- तुम्हारे लिए...","शिवपुरी. मध्य प्रदेश के शिवपुरी जिले में एक शख्स ने फांसी लगाकर आत्महत्या कर ली. पुलिस को उसकी लाश के पास सुसाइड नोट भी मिला है. ये सुसाइड नोट उसने पत्नी के नाम लिखा है. इसमें उसने लिखा है कि उसने सोचा कि उसका प्यार पत्नी को बदल देगा, लेकिन वह नहीं मानी और चली गई. उसने अपनी मां और बहन मालती की बातें मान लीं, लेकिन एक बार भी मेरी आंखों की तरफ नहीं देखा. पुलिस ने मामला दर्ज कर जांच शुरू कर दी है. मामला कोतवाली इलाके के खुड़ा बस्ती का है. पुलिस ने बताया कि हाल ही में कोतवाली थाना में फोन आया था कि खुड़ा बस्ती में किसी ने आत्महत्या कर ली है. सूचना मिलते ही पुलिस मौके पर पहुंची और जांच की. इस दौरान पता चला कि फांसी लगाने वाले शख्स का नाम आकाश शाक्य (30 साल) पुत्र श्याम लाल था. उसकी लाश के पास सुसाइड नोट भी मिला. इसमें लिखा है- 'जानू, यह तुम्हारे लिए. मैं ग्वालियर आया सिर्फ तुम्हें लेने के लिए. मुझे बहुत पहले से पता था कि तुम संजय से बात करती हो, पर मैंने सोचा शायद मेरा प्यार तुम्हें बदल देगा, पर तुम नहीं मानी और चली गई. तुमने अपनी मां और बहन मालती की बातों को सुनकर आने से मना कर दिया, पर एक बार भी मेरी आंखों की तरफ नहीं देखा कि उनमें तुम्हारे लिए कितने आंसू थे.' शब्दों में उतारी आपबीती सुसाइड नोट में आगे लिखा है- 'सब लोग कुछ भी कहते, परवाह नहीं थी, पर तुम भी भूल गईं मेरे प्यार. ऐसा मेरे साथ किया, अब किसी और के साथ मत करना. मेरी जिंदगी में तुम्हारे सिवा न कोई आया था ,न कोई आएगा. मैंने सिर्फ तुमसे प्यार किया और मरते समय भी तुम ही मेरे दिल में थी. मैं तुम्हें किसी और के साथ नहीं देख सकता, इसलिए यह कदम उठाना पड़ा. मेरी याद कभी मत करना और अपने जीवन में हमेशा खुश रहना, तुम्हारे लिए एक जान क्या, मेरी सौ जिंदगी तुम पर कुर्बान. इस घटना से मकान मालिक या किसी अन्य सदस्य का कोई लेना-देना नहीं है. अम्मा मुझे माफ कर देना, मैं मजबूर था. आकाश शाक्य THE END.' इस बात से दिल पर लगी चोट जानकारी के मुताबिक, मृतक की पत्नी उसे छोड़कर मायके ग्वालियर चली गई थी. मौत से एक दिन पहले ही वह उसे लेने ग्वालियर गया था. लेकिन पत्नी साथ नहीं आई. इस बात से उसके दिल पर चोट लगी और उसने यह आत्मघाती कदम उठाया. जिस मकान में उसने फांसी लगाई, वह किराए का है. इस किराए के मकान में वह चार दिन पहले ही रहने आया था.",crime
हादसे में परिवार समेत जान गंवाने वाले सतीश पूनिया के घर चोरों ने लगाई सेंध,"संदीप हुड्डा. सीकर. चार दिन पहले पंजाब में हुषण सड़क हादसे में पूरे परिवार के साथ मौत के शिकार हुये सीकर के डॉक्टर सतीश पूनिया (Dr. Satish Poonia) के रींगस स्थित बंद पड़े घर में चोरों ने सेंध (Theft) लगा डाली. चोर वहां से कीमती सामान पार कर ले गये. हादसे के बाद से डॉक्टर पूनिया का मकान बंद पड़ा है. उनके पैतृक गांव में बैठक चल रही है. इस बीच चोरों ने रींगस स्थित उनके मकान के ताले तोड़कर कीमती सामान पार कर लिया. चोर क्या-क्या ले गये हैं इसका अभी तक पता नहीं चल पाया है. पुलिस आसपास लगे सीसीटीवी कैमरों खंगालने में जुटी है ताकि चोरों के कहीं से कोई फुटेज मिल जाये. पुलिस के मुताबिक चोरी की वारदात कब हुई, इसका भी अभी तक पूरा पता नहीं चल पाया है. डॉक्टर सतीश पूनिया के मकानों में अज्ञात चोरों ने सेंध लगाई है. उनके रींगस की रामेश्वरम कॉलोनी में स्थित मकान में चोरी की ये वारदात हुई है. जांच अधिकारी धन सिंह ने बताया कि डॉक्टर पूनिया के मामा गिरधारी सिंह निठारवाल ने पुलिस को चोरी की सूचना दी. इस पर पुलिस ने मौका मुआयना किया. लेकिन चोरी हुए सामान की पूरी जानकारी नहीं मिल पाई है. क्योंकि डॉक्टर पूनिया की परिवार की तो मौत हो चुकी है. फिलहाल पुलिस आसपास के सीसीटीवी फुटेज खंगाल रही है. घूमने गये सातों लोग मारे गये थे सतीश पूनिया पिछले सप्ताह अपने और साले के परिवार के साथ हिमाचल प्रदेश घूमने गये थे. इनमें डॉ. पूनिया की पत्नी सरिता, बेटा दक्ष, बेटी गुड़िया, साला राजेश और उसकी पत्नी व उनकी एक बच्ची शामिल थे. वहां से घूमकर वापस आते समय उनकी कार पंजाब के रूपनगर के घनौली में हादसे का शिकार हो गई थी. ये सभी लोग एक ही कार में सवार थे. कार निजी बस की टक्कर से नहर की रेलिंग तोड़कर उसमें गिर गई थी. हादसे में डॉ. पूनिया समेत सभी सातों लोग मारे गये थे. डॉक्टर पूनिया पत्नी और बच्चों के साथ रींगस रहते थे उसके बाद अगले दिन सभी के शव वहां से लाये गये. शव उनके पैतृक गांव ले जाये गये थे. उसके बाद से ही डॉक्टर पूनिया का रींगस का मकान बंद पड़ा था. मूलतया सीकर के ठिकरिया गांव निवासी पूनिया रींगस के राजकीय सामुदायिक स्वास्थ्य केंद्र में कार्यरत थे. लिहाजा वे अपनी पत्नी और बच्चों के साथ रींगस रहते थे.",crime
13 तोतो के साथ एक गिरफ्तार,"सिलीगुड़ी, 21 अप्रैल (हि.स.)। घोषपुकुर वन विभाग ने गुरुवार को 13 तोतो के साथ एक व्यक्ति को गिरफ्तार किया है। गिरफ्तार किए गए व्यक्ति का नाम प्रदीप महतो (35) है। वह भालुकगड़ा इलाके का निवासी है।  घोषपुकुर वन विभाग के रेंजर सोनम भूटिया ने कहा कि उसकी टीम को खबर मिली कि खोरीबाड़ी इलाके के भालुकगड़ा में तोते को छुपा कर रखा गया है। इसी खबर के बाद अभियान चलाकर 13 तोतो को जब्त किया गया। इसके बाद तोते की तस्करी के आरोप में प्रदीप महतो नामक एक शख्स को गिरफ्तार किया गया। वन विभाग जांच शुरू कर रही है कि इतने सारे तोते को प्रदीप महतो ने कहां से लाया और कहां ले जाने की योजना थी। आरोपित को शुक्रवार को सिलीगुड़ी अदालत में पेश किया जायेगा। हिन्दुस्थान समाचार /सचिन /गंगा",crime
"पिता ने 17 वर्षीय बेटी को घर के पीछे कर दिया था दफन, पुलिस ने निकाला शव","बांदा, 21 अप्रैल (हि.स.)। बेटी की संदिग्ध अवस्था में मौत के बाद पिता ने उसकी लाश घर के बाहर बाड़े में ही दफन कर दिया। पुलिस ने सूचना मिलने पर दफन की गई लड़की की लाश को बाहर निकालकर पोस्टमार्टम के लिए भेजा है और मामले की जांच शुरू कर दी है।  घटना नरैनी थाना क्षेत्र के बजरंग चौराहा का है। यही पर रहने वाले देशराज ने अपनी 17 वर्षीय बेटी रैना के मर जाने के बाद घर के बाहर बुधवार को सवेरे दफन कर दिया था। इस मामले की सूचना मुखबिर द्वारा पुलिस को दी गई। पुलिस ने रात में ही पहुंचकर इस मामले में पिता से पूछताछ की। पिता ने बताया कि मेरी बेटी ने जहर खाकर आत्महत्या कर ली है इसलिए मैंने शव को घर के बाहर दफन कर दिया है। लेकिन पुलिस को इसकी बातों पर विश्वास नहीं हुआ और पुलिस ने दफन की गई लड़की की लाश को जमीन से खोदकर बाहर निकलवाया और आज गुरुवार को पोस्टमार्टम कराया है। इस बारे में क्षेत्राधिकारी नरैनी नितिन कुमार ने बताया कि लडकी की संदिग्ध अवस्था में हुई मौत जांच के लिए पोस्टमार्टम कराया जा रहा है। पोस्टमार्टम रिपोर्ट के बाद इस मामले में कार्रवाई की जाएगी। हिन्दुस्थान समाचार/ अनिल",crime
"दरभंगाः घरेलू गैस सिलेंडर में विस्फोट, दो बच्चों की मौत, महिला और दो और बच्चे झुलसे, स्थिति नाजुक, 10 घर जलकर राख","Highlights जख्मी को बाहर निकाला गया और स्थानीय सीएचसी पहुंचाया गया. अनुमान के अनुसार लाखों का नुकसान हुआ है. घटना के बाद से गांव में मातम पसरा हुआ है. पटनाः बिहार में दरभंगा जिले के कुशेश्वरस्थान थाना इलाके के नारायणपुर गांव में आज सुबह घरेलू गैस सिलेंडर में धमाके से दो बच्चों की मौत हो गई, जबकि एक महिला और दो बच्चे झुलग गए, जिनकी हालत नाजुक बताई जा रही है.  हादसे के बाद मौके पर अफरा-तफरी मच गई. अगलगी में करीब 10 घर जलकर राख हो गए. प्राप्त जानकारी के अनुसार खाना बनाने के दौरान यह हादसा हुआ. आग पर अब काबू पा लिया गया है. वहीं घायलों को सीएचसी में भर्ती कराया गया है जहां उनका इलाज चल रहा है. मृतक बच्चे एक ही परिवार के हैं. मृतकों की पहचान 10 वर्षीय मौसम कुमारी, 8 वर्षीय मेहर कुमारी के रूप में हुई. गैस सिलेंडर में आग कैसे लगी इसका पता भी अभी नहीं चल सका है. घटना के बाद से गांव में मातम पसरा हुआ है. घटना की जानकारी मिलते ही पुलिस-प्रशासन की टीम मौके पर पहुंची और राहत-बचाव कार्य में जुट गई. किसी तरह जख्मी को बाहर निकाला गया और स्थानीय सीएचसी पहुंचाया गया. एक अनुमान के अनुसार लाखों का नुकसान हुआ है.",crime
कानपुर में सेल्समैन को लूटने वाला पांचवां लुटेरा गंगा बैराज से गिरफ्तार,"- नवाबगंज क्षेत्र में 14 अप्रैल को हुई थी सेल्समैन से लूट की घटना कानपुर, 21 अप्रैल (हि.स.)। जनपद के नवाबगंज थाना क्षेत्र में 14 अप्रैल को शराब ठेके के सेल्समैन को कट्टे की बट मारकर लाखों की लूट करने वाले पांचवें अभियुक्त को गुरूवार को पुलिस ने दबोच लिया। इसके पहले पुलिस ने चार लुटेरों को पकड़ते हुए जेल भेजा जा चुका है। घटनाक्रम के मुताबिक, बीती 14 अप्रैल को आर्य नगर निवासी पुनीत ने लिखित प्रार्थना पत्र दिया था कि मोटर साइकिल सवार लुटेरे द्वारा उनके शराब ठेके के सेल्समैन धर्मेन्द्र कुमार गुप्ता से तमंचे की बट मार कर घायल कर दिया और उससे 2 लाख 32 हजार रुपये छीन कर भाग गए। लूटपाट की घटना का पता चलने पर नवाबगंज थाना पुलिस मौके पर पहुंची और छानबीन करते हुए लुटेरों की तलाश के लिए सीसीटीवी खंगाले। लूट की धटना में डीसीपी पश्चिम बीबीजीटीएस मूर्ती के निर्देश पर मुकदमा दर्ज करते हुए खुलासे के लिए थाना पुलिस के साथ 05 टीम गठित की। पुलिस टीम में स्वाट टीम, क्राइम ब्रांच व सर्विलांस की टीम के संयुक्त प्रयास से सीसीटीवी फुटेज के आधार पर घटना में शामिल अभियुक्त जावेद उर्फ समीर उर्फ कलुआ, राहुल गौतम, दानिश, सलमान व अंकुर के नाम प्रकाश में आए। लुटेरों की पहचान के आधार पर पुलिस की टीमें उनकी तलाश में जुट गई। टीमों को 17 अप्रैल को सफलता मिली और पुलिस टीम ने गंगा बैराज बिठूर रोड से अभियुक्त जावेद उर्फ समीर उर्फ कलुआ पुत्र मो0 शरीफ निवासी पी ब्लाक थाना काकादेव को मुठभेढ़ व दूसरे अभियुक्त राहुल गौतम निवासी काकादेव को चेकिंग के दौरान मैनावती मार्ग बनियापुरवा कट के पुलिया के पास से गिरफ्तार कर लिया। इसके बाद पुलिस ने सलमान खान पुत्र मोहम्मद ताज, अंकुर उर्फ अंकुश पुत्र अर्जुन सिंह को पकड़ते हुए जेल भेज दिया था। एसीपी बृजनारायण सिंह ने बताया कि, सेल्समैन लूटकांड मामले में शामिल अंतिम व पांचवें लुटेरे मो.दानिश उर्फ छुटके पुत्र इसरत अली निवासी हितकारी नगर काकादेव थाना कल्यानपुर को पुलिस ने गुरुवार को गंगा बैराज के पास से गिरफ्तार कर लिया। तलाशी में उसके पास से 35 हजार रुपये नगद बरामद कर लिए। गिरफ्तारी करने वाली पुलिस टीम में धर्मेन्द्र सिंह यादव उ0नि0, प्रेम कुमार उ0नि0, हे0का0 रविन्द्र सिंह शामिल रहें। हिन्दुस्थान समाचार/महमूद",crime
अलग-अलग थाना क्षेत्रों में वारंटी सहित दो गिरफ्तार,"कानपुर, 21 अप्रैल (हि.स.)। बेकनगंज थाना पुलिस ने एक वारंटी को दबोचा है। गिरफ्तार अभियुक्त फरार चल रहा था। इसी तरह ग्वालटोली पुलिस ने फरार चल रहे एक अभियुक्त को पकड़ते हुए जेल भेजने की कार्रवाई की है।  बेकनगंज थाना पुलिस ने मुकदमा नं0 154/14 अपराध सं0 29/11 धारा 135 ईसी एक्ट थाना बेकनगंज से वांछित चल रहे अभियुक्त को गिरफ्तार किया। अभियुक्त की पहचान चांद उर्फ आसिफ निवासी गोरा कब्रिस्तान थाना बेकनंगज के रूप में हुई है। गिरफ्तारी करने वाली टीम में प्रभारी निरीक्षक नवाब अहमद, उपनिरीक्षक आरिफ रजा, कांस्टेबल सलमान खां शामिल रहें। ग्वालटोली वांछित को दबोचा ग्वालटोली थाना पुलिस ने धारा 323/504/506 भा0द0वि0 में वांछित चल रहे अभियुक्त को गुरूवार को दबोच लिया। अभियुक्त की पहचान ननका पुत्र भुल्लन निवासी अस्पताल घाट थाना ग्वालटोली के रूप में हुई। गिरफ्तार करने वाली टीम में उपनिरीक्षक मुकेश कुमार, आरक्षी जनार्दन सिंह शामिल रहें। हिन्दुस्थान समाचार/महमूद",crime
"प्रेम प्रसंग के चलते महिला ने लगाई फांसी, मौत","औरैया, 21 अप्रैल (हि.स.)। जनपद के अयाना थाना क्षेत्र में एक महिला ने संदिग्ध परिस्थितियों में फांसी लगाकर आत्महत्या कर ली। बताया जाता है कि एक युवक से प्रेम संबंधों के चलते महिला ने फांसी लगाकर अपनी जीवन लीला समाप्त कर ली।  जानकारी के मुताबिक, विनीता को तुर्किपुर निवासी सतपाल पुत्र आशा इकदिल से भगा लाया था। सतपाल गुजरात में नौकरी करता है और वह 15 दिन पहले ही गुजरात से लौटकर आया था और अपनी बीबी नेहा को मायके छोड़ आया था। सतपाल की शादी नेहा से करीब 18 माह पहले ही हुई थी। शादी के बाद एक बच्ची मन्नत 6 माह है। जब सतपाल की पत्नी नेहा को यह जानकारी मिली कि उसका पति दूसरी औरत को भगाकर लाया है तो कल शाम को नेहा आई और उसने पति के खिलाफ थाना अयाना में एप्लिकेशन देकर पति को उठवा दिया। रात में सतपाल की कथित प्रेमिका विनीता ने संदिग्ध परिस्थितियों में फांसी लगा ली। घटना की सूचना पाकर पुलिस मौके पर जांच पड़ताल करने में जुटी हुई है। पुलिस के अनुसार महिला के शरीर पर चोट के निशान हैं। इस पूरे मामले में पुलिस अधीक्षक द्वारा बताया गया कि विनीता अपने ससुराल इकदिल में रहती थी। भागकर वह सतपाल के घर आ गई। सतपाल भी शादीशुदा है और महिला भी शादीशुदा है। अभी तक जो मामला सामने आया है, वह प्रेम प्रसंग का मामला है। महिला ने छुपकर सतपाल के घर में फांसी लगा ली। पुलिस द्वारा महिला का शव पंचनामा भरकर पोस्टमार्टम के लिए भेजा गया है और आगे की कार्रवाई की जा रही है। हिन्दुस्थान समाचार / सुनील",crime
"प्रेमिका से मिलने गए युवक की मोहल्ले के लड़कों ने की हत्या, जानें पूरा मामला","दुर्ग. छत्तीसगढ़ के दुर्ग के टप्पा तालाब के समीप मंगलवार की सुबह प्रकाश ठाकुर नामक युवक की लाश मिली थी. पुलिस ने हत्या के मामले का खुलासा करते हुए तीन आरोपियों को गिरफ्तार किया है. दुर्ग पुलिस ने 24 घंटे के भीतर इस पूरे मामले को सुलझाने में सफलता का दावा किया है. दुर्ग पुलिस ने खुलासा करते हुए बताया कि हत्या प्रेम प्रसंग के चलते की गई. मामले को सुलझाने के लिए चार टीमें बनाई गई थी जो अलग-अलग एंगलों पर जांच कर रही थीं. पुलिस जांच में सामने आया कि बीते सोमवार की रात कुछ युवकों से मृतक का विवाद हुआ था. जांच में सामने आया कि प्रकाश का मोहल्ले की एक युवती से प्रेम प्रसंग चल रहा था. घटना दिनांक को प्रकाश युवती से मिलने गया था. उसी दौरान मोहल्ले के कुछ युवकों ने उन लोगों को देख लिया था, जिससे वे काफी आक्रोशित हुए. इनमें से एक संदेही को पुलिस ने हिरासत में लेकर जब पूछताछ की तो पूरे मामले का खुलासा हुआ. इन आरोपियों को पुलिस ने किया गिरफ्तार पुलिस के मुताबिक हत्या की वारदात को आरोपी बलदाऊ उर्फ हर्ष सारथी, लल्लन सारथी और मीर सारथी ने मिलकर अंजाम दिया था, जिन्होंने मिलकर प्रकाश ठाकुर को ठिकाने लगाने की योजना बनाई और प्लानिंग के तहत रात 2 बजे वे इकट्ठा हुए और मृतक के पास पहुंचे. आरोपियों ने मृतक को अपनी बातों में लेकर उसे तालाब किनारे ले गए, वहां उन्होंने मिलकर प्रकाश ठाकुर की बेरहमी से हत्या कर दी. इसके बाद वे अपने-अपने घर आकर सो गए. दूसरे दिन सुबह 6:00 बजे के लगभग जानकारी मिलने पर परिवार वालों ने जब तालाब के किनारे जाकर देखा तो प्रकाश ठाकुर उर्फ समोसा मृत हालात में मिला जिसके बाद पुलिस को सूचना दी गई. एएसपी संजय ध्रुव ने बताया कि तीनों आरोपियों को गिरफ्तार कर लिया गया है और उनके विरुद्ध हत्या की धारा के तहत कार्रवाई की जा रही है.",crime
रंजिश के चलते टैक्सी चालक को मारा चाकू,"नई दिल्ली, 21 अप्रैल (हि.स.)। बाहरी जिले के सुल्तानपुरी इलाके में पड़ोसी ने आपसी रंजिश के चलते टैक्सी चालक के पैरों में चाकू मारकर उसे गंभीर रूप से घायल कर दिया। वारदात के बाद आरोपित जान से मारने की धमकी देकर फरार हो गया। पुलिस ने मामला दर्ज कर जांच शुरू कर दी है। पुलिस के मुताबिक घायल चालक की पहचान रामदुलार के रूप में हुई। वह परिवार संग बी ब्लॉक सुल्तानपुरी इलाके में रहता है। रामदुलार ने पुलिस को बताया कि वह टैक्सी चलाया करता है। पड़ोस में ही अर्जुन परिवार के साथ रहता है। सुबह छह बजे जब वह गाड़ी के पास पैदल जा रहा था। अर्जुन ने उसको रोक लिया। उसको बोला कि तेरे से कुछ बात करनी है। वह उसके साथ स्टेट बैंक वाले रोड की तरफ चल दिया। जब वह इंडिया पार्क पहुंचा। अर्जुन उससे बोला कि तुम मेरे से क्या चाहते हो ? अचानक से जेब से चाकू निकालकर अर्जुन ने उसके दोनों पैर पर मार दिये। पीड़ित चिल्लाता हुआ वहीं पर गिर गया। वहीं पर खड़े दो लड़कों ने आरोपित को ऐसा करने से मना किया,लेकिन अर्जुन ने उनको धमकी दी,दोनों वहां से भाग गए। पीड़ित जब उठकर वहां से भागने की कोशिश करने लगा। अर्जुन ने बांए कान के पास चाकू से वार किया। उसके बाद उसको जान से मारने की धमकी देकर फरार हो गया। किसी तरह से उसने पुलिस को वारदात की जानकारी दी। पुलिस ने मौके पर पहुंचकर उसे संजय गांधी अस्पताल में भर्ती कराया। डॉक्टरों ने उपचार के बाद उसकी हालत स्थिर बताई। हिन्दुस्थान समाचार/अश्वनी",crime
जादू टोना का विरोध करने पर धारदार हथियार से महिला पर हमला,"नई दिल्ली , 21 अप्रैल (हि.स.)। रोहिणी जिले के विजय विहार इलाके में एक महिला ने जब पड़ोसी को जादू टोना करने से रोका तो पड़ोसी के पति ने महिला पर धारदार हथियार से वार किया। पुलिस ने पीड़ित महिला के बयान पर एफआईआर दर्ज कर जांच शुरू कर दी है।  पुलिस के मुताबिक घायल महिला की पहचान बिन्नी के रूप में हुई है। वह परिवार के साथ विजय नगर इलाके में रहती है। बिन्नी ने पुलिस को बताया कि उनकी ऊपरी मंजिल पर रहने वाला एक परिवार जादू टोना करता रहता है। परिवार कई बार उनके मैन दरवाजे के बाहर सिंदूर डाल दिया करता है। जिसको लेकर कई बार उनको ऐसा नहीं करने के बारे में बोला। परिवार ने इस कारण उनसे झगड़ा भी किया। बीती शाम को आठ बजे जब उसके पति नौकरी से घर आए। दरवाजे पर संदूर पड़ा था। सिंदूर पर पैर रखना अपशगुन माना जाता है। इस बारे में जब उसने ऊपरी मंजिल पर जाकर घंटी बजाई, जो महिला उसका पति और सास निकलकर आई। उनसे जब इस बारे में बात करने की कोशिश की तो महिला के पति अश्विनी ने उसके कंधे पर किसी धारदार चीज से प्रहार किया। जिससे वह घायल हो गई। उसके चिल्लाने के बाद अश्विनी ने अपनी पत्नी व मां को घर के अंदर कर दरवाजे को बंद कर दिया। उसके पति ने फोन कर पुलिस को वारदात की जानकारी दी। पुलिस ने मौके पर पहुंचकर उसे घायलावस्था में बाबा साहेब अंबेडकर अस्पताल में भर्ती कराया। फिलहाल पुलिस मामले की जांच कर रही है। हिन्दुस्थान समाचार/अश्वनी",crime
गया में गैंगरेप के तीन आरोपी गिरफ्तार,"गया, 21 अप्रैल (हि.स.)।जिले में मोहनपुर थाना क्षेत्र के 17 वर्षीय नाबालिग लड़की के साथ 19 अप्रैल को सामूहिक दुष्कर्म करने वाले पांच व्यक्तियों के विरुद्ध गया के महिला थाना में कांड संख्या 30/22 दर्ज की गई है।इस घटना को अंजाम देने वाले तीन अपराधियों को गिरफ्तार कर लिया गया है।  गया के सिटी एसपी राकेश कुमार ने गुरुवार को प्रेसवार्ता कर बताया कि जिले के मोहनपुर थाना क्षेत्र के रहने वाली 17 वर्षीय नाबालिग लड़की से गत दिनों शादी समारोह में मौके का फायदा उठाकर पांच व्यक्तियों द्वारा सामूहिक दुष्कर्म की गई थी। विकास कुमार मांझी, विनोद मांझी, प्रकाश कुमार मांझी, राजेश मांझी व राहुल कुमार मांझी ने नाबालिग बच्ची के साथ दुष्कर्म की घटना को अंजाम दिया था। गया के वरीय पुलिस अधीक्षक हरप्रीत कौर के द्वारा कांड के उद्भेदन के लिए टीम गठित की गई थी। महिला थाना अध्यक्ष रवि रंजना कुमारी ने त्वरित कार्रवाई करते हुए दुष्कर्म के तीनों आरोपियों को गिरफ्तार कर लिया। तीनों आरोपियों को पुलिस हिरासत में लेकर अग्रिम कार्रवाई में पुलिस जुट गई है।अन्य दो अभियुक्तों की गिरफ्तारी के लिए गया पुलिस लगातार छापेमारी कर रही है।गया के महिला थाना में पीड़िता के बयान पर मामला दर्ज की गई थी। हिन्दुस्थान समाचार/पंकज कुमार",crime
"भाई की दी ड्रग्स को बेचने आया था दिल्ली, गिरफ्तार","नई दिल्ली, 21 अप्रैल (हि.स.)। लॉकडाउन में कामधंधा बंद होने से आर्थिक तंगी से जूझ रहे एक नेपाली नागरिक ने अपने भाई द्वारा दी गई ड्रग्स को बेचने की कोशिश की जिससे उसकी आर्थिक तंगी कम हो जाती है और वो अमीर बनने की कतार में लग जाता। लेकिन आरोपित बाहरी जिला की एएटीएस पुलिस के हत्थे चढ़ गया। आरोपित की पहचान आरव तमांग उर्फ दीपक के रूप में हुई है। आरोपित के कब्जे से चार सौ ग्राम अच्छी क्वॉलिटी की चरस बरामद की है। इसकी अंतरराष्ट्रीय बाजार में कीमत कई लाख रुपये आंकी जा रही है। पुलिस उसके भाई को भी पकडऩे की कोशिश कर रही है। पुलिस को शक है कि यह एक अंतरराष्ट्रीय गैंग है। डीसीपी समीर शर्मा ने गुरुवार को बताया कि जिले को ड्रग्स को लेकर जीरो टॉलरेंस करने के लिये थानास्तर और विशेष टीमों के जरिये ड्रग्स तस्करों और उसको बेचने वालों को पकड़ने की कोशिश की जा रही है। इसमें टीमें कई बार कामयाब भी हुई हैं। बीते मंगलवार को एएटीएस में तैनात एएसआई रणधीर सिंह को सूचना मिली थी कि तमांग नामक एक नेपाली ड्रग सप्लायर कुछ अज्ञात व्यक्तियों को चरस देने शाम के वक्त पश्चिम विहार स्थित भेरा एन्क्लेव रोड पर आएगा। एसीपी अरुण कुमार चौधरी की देखरेख में पुलिस टीम को आरोपित को पकड़ने का जिम्मा सौंपा गया। पुलिस टीम ने मौके पर घेराबंदी की। शाम करीब चार बजकर 40 मिनट पर एक नेपाली मूल का संदिग्ध व्यक्ति भेरा एन्क्लेव गोल चक्कर के पास देखा गया। पुलिस टीम को देखते ही आरोपित ने भागने की कोशिश की। लेकिन वह कामयाब नहीं हो पाया था। उसे मौके पर ही दबोच लिया। उसकी तलाशी लेने पर चार सौ ग्राम चरस जब्त की। आरोपित आरव तमांग उर्फ दीपक निठारी, सेक्टर-31, दादरी, नोएडा, गौतमबुद्धनगर (यूपी) में रहता है। पश्चिम विहार पश्चिम में उसके खिलाफ एनडीपीएस अधिनियम के तहत मामला दर्ज किया गया। आरोपित से पूछताछ करने पर पता चला कि वह पैसा कमाने के लिए भारत आया था। इसलिए उसने नोएडा में चाउमीन बेचना शुरू कर दिया, लेकिन लॉकडाउन के बाद वह वापस नेपाल चला गया। अगस्त 2021 में फिर से दिल्ली लौट आया। लेकिन वह पर्याप्त पैसा नहीं कमा रहा था। जबकि उसका छोटा भाई पुण्य ड्रग्स बेचकर अमीर हो रहा था। इसलिए, उसने अपने भाई पुण्य के साथ संबंध बनाए, जो उसे आगे बेचने के लिए ड्रग्स देता है। उसने आगे खुलासा किया कि उक्त 400 ग्राम चरस भी उसके भाई पुण्य ने बेचने के लिए दिया था लेकिन उसे पुलिस ने दबोच लिया। उसके भाई पुण्य के सभी संभावित ठिकानों और उन्हें पकड़ने के लिए किसी भी सिंडिकेट पर छापेमारी की जा रही है। हिन्दुस्थान समाचार/अश्वनी",crime
"प्रेमिका को धोखा देकर दूसरी लड़की से शादी कर रहा था प्रेमी, पुलिस ने किया गिरफ्तार","इंदौर: मप्र के इंदौर से पुलिस ने एक दूल्हे को हिरासत में लिया जा चुका है. बैंक में उसके साथ काम करने वाली लड़की से उसका बीते दो वर्षों से प्रेम प्रसंग का मामला शुरू हुआ था. शादी का झांसा देकर वो कई बार अपनी प्रेमिका से शारीरिक संबंध बना चुका था और जिसके उपरांत वह चुपचाप दूसरी लड़की से शादी करने के लिए जा रहा था. जैसे ही प्रेमिका को यह पता चला उसने थाने में शिकायत दर्ज कराई और बारात ले जाने से पहले ही दूल्हे को रेप के इल्जाम में हवालात में पहुंच चुका था. इल्जाम है कि राजगढ़ जिले के सारंगपुर में रहने वाला है. बैंक में इंश्योरेंस के काम में लगा हुआ था और उसके साथ काम करने वाली लड़की के साथ उसके 2 वर्षों से प्रेम प्रसंग था. प्रेमिका को जब यह पता चला कि उसका प्रेमी गुपचुप तरीकेसे विवाह कर रहा है तो वो तुरंत सारंगपुर पहुंची और शिकायत दर्ज कराने का प्रयास कर रही थी. लेकिन पुलिस बोला कि इस मामले की रिपोर्ट इंदौर में लिखी जा सकती है. वो तुरंत ही इंदौर लौटकर आई और विजय नगर थाने में केस दर्ज कराया. इस पर कार्रवाई करते हुए पुलिस ने तुरंत ही एक टीम को सारंगपुर भेजा और दूल्हे को हिरासत में लेकर इंदौर लाया गया. जानकारी के मुताबिक दूल्हे की बारात बुधवार को सारंगपुर से खिलचीपुर के लिए जाने वाले थे. लेकिन मंगलवार रात को ही पुलिस ने उसे हिरासत में लिया जा चुका है. पुलिस ने आरोपी दूल्हे के विरुद्ध बलात्कार का केस दर्ज किया है. घोड़ी चढ़ने के पहले ही दूल्हा जेल की सलाखों के पीछे पहुंचाया या है. विजय नगर थाना प्रभारी तहजीब काजी का कहना है कि देर रात थाने पर एक युवती आई थी और वो परेशान दिखाई दे रही थी. युवती ने पुलिस के कहा है कि उसका एक युवक से प्रेम संबंध था और उसने उसका शारीरिक शोषण भी करने लगा था. युवती ने कहा है कि आरोपी लंबे समय से शादी के नाम पर उसके संबंध बनाता रहा. 2 दिन पूर्व वो इंदौर में युवती को घर जाने की बात कहकर निकला था और वापस आने पर शादी करने की बात बोलने लगा था. इस बीच युवती को पता चला कि बुधवार कोउसका विवाह होने वाला है. जिसके बाद युवती सारंगपुर पहुंची और शिकायत दर्ज कराई. जिसके उपरांत पुलिस की टीम ने दुष्कर्म के आरोपी दूल्हे अनुराग को हिरासत में लिया जा चुका है. तीसरी शादी के बाद चौथी महिला से प्यार करने लगा था शख्स, नाराज पत्नी ने उठाया ये खौफनाक कदम",crime
"शादी के 10 घंटे बाद ही हुई दुल्हन की मौत, ख़ुशी के बीच पसर गया मातम","जोधपुर: राजस्थान के जोधपुर से हैरान कर देने वाला केस सुनने में लिए मिला है. जहां पर शादी का माहौल अचानक मातम में तब्दील हो गया है. दरअसल शादी के उपरांत दुल्हन ससुराल पहुंची और अचानक उसकी तबीयत और भी ज्यादा खराब हो गई. शादी के महज 10 घंटे के उपरांत उसकी जान चली गई. जहां इस बात का पता चला है कि जिले के कुई जोधा गांव में एक बारात आई और विदाई के उपरांत खुशी-खुशी दुल्हन अपने ससुराल गई थी. लेकिन वहां पहुंचने के कुछ घंटे के उपरांत अचानक उसकी और भी ज्यादा तबियत बिगड़ती चली गई. परिजन उसे बालेसर एक प्राइवेट अस्पताल में भर्ती कराया. जहां टेस्ट के उपरांत डॉक्टरों ने उसे मृत घोषित कर दिया. बालेसर के तेना गांव के सुभाष मेघवाल बारात लेकर मंगलवार रात कुई जोधा गांव में छगनाराम के घर पर पहुंचे थे. सुभाष ने अपनी दुल्हन रेखा के साथ सात फेरे लिए और विवाह सारी रस्में पूरी कर सुबह विदाई कर अपने घर आए हुए थे. ससुराल में दुल्हन का जोरदार स्वागत हुआ और देवी-देवताओं के मंदिरों में पूजा अर्चना करने में लगे हुए है. लेकिन शाम अचानक दुल्हन रेखा की तबीयत बिगड़ी और वो बेहोश हो हुई. जिससे निजी अस्पताल ले जाया गया पर डॉक्टरों ने उसे मृत घोषित कर दिया. इस घटना के उपरांत परिजनों में दुखों का पहाड़ टूट पड़ा. परिजनों का इस केस में बोलना है कि दिनभर देवी देवताओं के मंदिरों में पूजा अर्चना के उपरांत भयंकर गर्मी में दुल्हन घर आकर सो गई. लेकिन बहुत देर तक नहीं उठी तब उसे घर की महिलाओं ने उठाया. तब वो बेहोशी की कंडीशन में थी . फिर तुरंत ही प्राइवेट हॉस्पिटल में ले जाया गया. लेकिन रास्ते में ही उसकी मौत हो चुकी थी. दोनों परिवारों में गम का माहौल है. तीसरी शादी के बाद चौथी महिला से प्यार करने लगा था शख्स, नाराज पत्नी ने उठाया ये खौफनाक कदम लूडो खेलते-खेलते हुआ प्यार, प्रेमी से मिलने UP से बिहार आ गई लड़की, फिर जो हुआ उसने पुलिस को भी कर दिया हैरान ऑनलाइन लूडो खेलने के दौरान हुआ प्यार, प्रेमी से मिलने घर छोड़कर यूपी की लड़की पहुंची बिहार",crime
"खुद को बताता था पुलिस दरोगा...मांगता था रंगदारी, इस तरह हुआ भंडाफोड़","लखनऊ: यूपी में बरेली जिले की इज्जतनगर थाना पुलिस ने उगाही करने के इल्जाम में फर्जी इंस्पेक्टर और दारोगा को हिरासत में लिया जा चुका है. मुरादाबाद और सीबीगंज थाना इलाके के लोगों ने रंगदारी मांगने की शिकायत भी की थी . शिकायत मिलने के उपरांत पुलिस ने कार्रवाई शुरू की तो इन दोनों को हिरासत में लिया जा चुका है. इनके पास से फर्जी आईकार्ड, नकली एयर गन और 4500 रुपये भी बरामद हुए हैं. आरोपियों के विरुद्ध मुकदमा दर्ज कर जेल भेजा जा चुका है. मुरादाबाद जनपद निवासी गुलाम मोहम्मद और बरेली जनपद के सीबीगंज थाना इलाके के निवासी शाहिद ने पुलिस को दी तहरीर में कहा है कि 2 व्यक्ति दिल्ली पुलिस की यूनिफॉर्म में आए हुए थे. इन लोगों ने दिल्ली पुलिस की ID दिखाया. इनकी वर्दी में हथियार भी लगे थे. आरोपी पुलिसकर्मियों ने उनको इलाके के अपराधियों से संबंध होने की बात बताकर 60 हजार रुपये की रंगदारी की मांग करने लगे. पीड़ितों ने इस बारें में कहा है कि उनका किसी भी अपराधी से कोई संबंध नहीं है, लेकिन धरा धमकाकर 5000 रुपये ले गए. इन केसों की शिकायत के उपरांत पुलिस ने जांच शुरू की तो इज्जतनगर थाना इलाके के सर्वोदय नगर निवासी असलम खान और सीबीगंज थाना इलाके के सनईया रानी गांव निवासी अमीर हमजा को हिरासत में लिया जा चुका है. SP सिटी रविन्द्र कुमार ने कहा है कि आरोपियों के पास से एक नकली गन, बुलेट प्रूफ जैकेट, दिल्ली पुलिस का आईकार्ड, आर्मी की ड्रेस, मोनोग्राम, 4500 रुपये नगद और एक बाइक बरामद हुई है. जिनके विरुद्ध इज्जतनगर थाने में धारा 386, 387, 170, 420, 468 के तहत मुकदमा दाखिल किया गया है. पुलिस आरोपियों से पूछताछ कर रंगदारी के अन्य मामलों की सूचना इक्कठा कर रही है. तीसरी शादी के बाद चौथी महिला से प्यार करने लगा था शख्स, नाराज पत्नी ने उठाया ये खौफनाक कदम लूडो खेलते-खेलते हुआ प्यार, प्रेमी से मिलने UP से बिहार आ गई लड़की, फिर जो हुआ उसने पुलिस को भी कर दिया हैरान ऑनलाइन लूडो खेलने के दौरान हुआ प्यार, प्रेमी से मिलने घर छोड़कर यूपी की लड़की पहुंची बिहार",crime
"कार खाई में गिरी, चालक की मौत","कठुआ, 21 अप्रैल (हि.स.)। जिला कठुआ की पहाड़ी तहसील बनी से करीब एक किमी दूरी पर सेवा नाला में एक वाहन कई मीटर गहरी खाई में गिर गया। जिसमें चालक की मौके पर ही मौत हो गई। हादसे की सूचना मिलने के बाद पुलिस और स्वयंसेवकों की टीम मौके पर पहुंची और चालक के शव को खाई से बाहर निकाला और पोस्टमार्टम के लिए पीएचसी बनी भेज दिया गया।  जानकारी के अनुसार पहाड़ी तहसील बनी से करीब एक किलोमीटर दूर बनी लोवांग सड़क मार्ग पर महेंद्रा पिकअप नंबर जेके08एल-0216 तेज गति से जा रही थी कि अचानक चालक शादी लाल पुत्र चुमारू राम निवासी पंचायत एसो तहसील बनी से वाहन नियंत्रण से बाहर हो गया और बनी लोवांग सड़क मार्ग के समीप सेवा नाला में कई मीटर गहरी खाई में गिर गया। इस हादसे में चालक की मौके पर ही मौत हो गई। दुर्घटना को देख स्थानीय लोगों ने इसकी सूचना बनी पुलिस को दी। हादसे की सूचना मिलने के बाद पुलिस और स्वयंसेवकों की टीम मौके पर पहुंची और चालक के शव को खाई से बाहर निकाला और पोस्टमार्टम के लिए पीएचसी भेज दिया। वहीं बनी पुलिस ने मामला दर्ज कर जांच शुरू कर दी है। हिन्दुस्थान/समाचार/सचिन/बलवान",crime
"बिलासपुर : ज्वेलरी दुकान में घुसे लुटेरों ने संचालक पर चलाई गोली, एक गिरफ्तार","बिलासपुर, 21 अप्रैल (हि.स.) । शहर के गोंडपारा में गुरुवार को दिन दहाड़े ज्वेलरी की दुकान में लूट की वारदात को अंजाम देने घुसे लुटेरों ने संचालक को गोली मार दी और फरार हो गए। इनमें से एक को लोगों ने पकड़ लिया और पुलिस को सौंप दिया गया है। पुलिस इस मामले में जांच में जुटी है। गोंडपारा मुन्नू लाल स्कूल के सामने स्थित दीपक ज्वेलर्स दुकान में गुरुवार को तीन युवक लूट की घटना को अंजाम देने आए। इस दौरान दुकान संचालक दीपक सोनी के विरोध करने के दौरान एक युवक ने गोली चला दी। जिसमें संचालक गोली लगने से घायल हो गए। वहीं घटनास्थल पर मौजूद लोगों ने भागते हुए एक युवक को पकड़ लिया और पुलिस के सुपुर्द किया। वहीं दो लुटेरे अभी भी फरार हैं। जिनकी पुलिस तलाश कर रही है। मौका स्थल पर आईजी रतनलाल डांगी और वरिष्ठ पुलिस अधीक्षक पारुल माथुर और कोतवाली थाना प्रभारी प्रदीप आर्य और अन्य पुलिस के अधिकारी पहुंचे। पुलिस इस मामले में जांच में जुटी हुई है। वहीं लूट में कितना सामान गया, इसकी जांच चल रही है। अतिरिक्त पुलिस अधीक्षक उमेश कश्यप ने बताया कि संचालक दीपक सोनी पर दो कट्टों से दो राउंड फायर किया गया था और एक आरोपित को पकड़ लिया गया, वहीं दो फरार की पहचान की जा चुकी है। जल्द घेराबंदी कर आरोपितों को पकड़ लिया जाएगा। वहीं घायल संचालक दीपक सोनी को बिलासपुर के ही निजी अस्पताल में भर्ती कराया गया है, जहां उपचार चल रहा है। उनकी स्थिति सामान्य बताई जा रही है। हिन्दुस्थान समाचार/उपेंद्र त्रिपाठी",crime
कहासुनी होने पर हमलावरों ने बिल्डिंग मेटेरियल के कारोबारी को मारी गोली,"नई दिल्ली , 21 अप्रैल (हि.स.)। बाहरी उत्तरी जिले के भलस्वा डेयरी इलाके में कहासुनी होने पर हमलावरों ने बिल्डिंग मेटेरियल के कारोबारी के घर में घुसकर उसपर गोली चला दी। कारोबारी ने झुककर खुद को बचाया। घटना को अंजाम देने के बाद सभी आरोपित फरार हो गए। कारोबारी की शिकायत पर पुलिस ने हत्या का प्रयास का मामला दर्ज कर लिया। पुलिस फरार आरोपितों की तलाश में दबिश दे रही है। पुलिस के मुताबिक, मुकुंदपुर निवासी पवन कुमार का बिल्डिंग मेटेरियल का कारोबार है। 19 जनवरी की देर रात पुलिस को पवन के घर पर गोली चलने की जानकारी मिली। मौके पर पहुंची पुलिस को छानबीन के दौरान मौके पर कई खोखे बरामद किए। पवन ने पुलिस को बताया कि रात में वह अपने एक दोस्त के बेटे का नामकरण में प्रशांत विहार गया था। वहां उसकी मुलाकात एक जानकार रणधीर से हुई। बातचीत के दौरान उनकी कहासुनी हो गई। रणधीर उसे देख लेने की धमकी देकर वहां से चला गया। कुछ देर बाद पवन भी अपने घर आ गया। रात करीब एक बजे किसी ने पवन के घर के दरवाजा को खटखटाया। उसकी भाभी ने दरवाजा खोला। बाहर रणधीर अपने कुछ परिचितों के साथ खड़ा था। रणधीर ने आवाज लगाकर पवन को घर से बाहर निकलने के लिए कहा। पवन के बाहर आते ही रणधीर ने उसपर गोली चला दी। पवन नीचे झुक कर अपने आप को बचाया। उसके बाद रणधीर ने गाली गलौज शुरू कर दी और हवा में दो गोली चलाकर वहां से फरार हो गया। पुलिस छानबीन करने के बाद पवन के बयान पर मामले दर्ज कर लिया है। पुलिस अधिकारियों का कहना है कि नामजद आरोपितों की गिरफ्तारी के लिए दबिश दी जा रही है। हिन्दुस्थान समाचार/अश्वनी",crime
जिन्दा कारतूस एवं देशी कट्टा के साथ अपराधी गिरफ्तार,"बेतिया, 21 अप्रैल (हि.स)। नौतन पुलिस ने गुप्त सूचना के आधार पर बीती रात बलूआ मोड़ से मास्टर माईड एक सातिर अपराधी को गिरफ्तार किया है। साथ ही एक जिन्दा कारतूस व एक देशी कट्टा भी बरामद किया है। थानाध्यक्ष खालिद अख्तर ने आज बताया कि बीते दो माह पहले बेतिया जिला में एक अज्ञात टीम लूट की घटना को अंजाम देने में सक्रिय थी। उस टीम के पर्दाफाश एवं गिरफ्तारी के लिए पुलिस अधीक्षक के दिशा-निर्देश निर्देश पर एसडीपीओ मुकुल परिमल पांडेय के नेतृत्व मे टीम गठित कर टीम के अन्य सदस्य को गिरफ्तार कर जेल भेज दिया गया। लेकिन सातिर सनी कुमार शर्मा पुलिस से आंख-मिचौली कर बचता रहा। बीते बुधवार को गुप्त सूचना मिली कि एक व्यक्ति संदिग्ध स्थिति मे बलुआ मोड के पास खड़ा है। जो किसी के आने का इंतजार कर रहा है। पदाधिकारी ने बताया कि पुलिस सुचना के आलोक मे वरिय पदाधिकारी को सूचित करते हुए एसडीपीओ मुकुल परिमल पांडेय के नेतृत्व मे टीम गठित कर बुलाआ मोड पहुंची। और सातिर अपराधी को हथियार व जिन्दा कारतूस के साथ दबोच लिया। बताया कि उक्त अपराधी के विरूद्ध जिले के कई थानो मे कांड दर्ज है। जो आंख-मिचौली कर फरार चल रहा था । छापेमारी दल मे पुलिस निरीक्षक योगापट्टी राजीव कुमार, पीएस आई बबलू याव अमरजीत भारद्वाज, एएसआई रंजन मंडल, अनिल कुमार झा ,सिपाही राजेश कुमार सहित अन्य जवान शामिल थे। हिन्दुस्थान समाचार / अमानुल हक",crime
"भाई की दी ड्रगस को बेचने आया था दिल्ली,पकड़ा","नई दिल्ली। टीम डिजिटल। लॉकडॉउन में कामधंधा बंद होने से आर्थिक तंगी से जूझ रहे एक नेपाली नागरिक ने अपने भाई द्वारा दी गई ड्रगस को बेचने की कोशिश की। जिससे उसकी आर्थिक तंगी कम हो जाती है और वो अमीर बनने की कतार में लग जाता। लेकिन आरोपी बाहरी जिला की एएटीएस पुलिस के हत्थे चढ़ गया। आरोपी की पहचान आरव तमांग उर्फ दीपक के रूप में हुई है। आरोपी के कब्जे से चार सौ ग्राम अच्छी क्वालिटी की चरस बरामद की है। जिसकी अंतर्राष्ट्रीय बाजार में कीमत कई लाख रुपये आंकी जा रही है। पुलिस उसके भाई को भी पकडऩे की कोशिश कर रही है। पुलिस को शक है कि यह एक अंतर्राष्ट्रीय गैंग है। जिला पुलिस उपायुक्त समीर शर्मा ने बताया कि जिले को ड्रगस को लेकर जीरो टॉलरेंस करने के लिये थानास्तर और विशेष टीमों के जरिये ड्रगस तस्करों और उसको बेचने वालों को पकडऩे की कोशिश की जा रही है। जिसमें टीमें कई बार कामयाब भी हुई हैं। बीते मंगलवार को एएटीएस में तैनात एएसआई रणधीर सिंह को गुप्त सूचना मिली थी कि तमांग नाम का एक नेपाली ड्रग सप्लायर कुछ अज्ञात व्यक्तियों को चरस देने शाम के वक्त पश्चिम विहार स्थित भेरा एन्क्लेव रोड पर आएगा। एसीपी अरुण कुमार चौधरी की देखरेख में इंस्पेक्टर राजकुमार, एसआई धर्मेंद्र, एएसआई रणधीर सिंह, एएसआई संजय, कांस्टेबल संजय और अनिल को आरोपी को पकडऩे का जिम्मा सौंपा गया। पुलिस टीम ने मौके पर घेराबंदी की। शाम करीब चार बजकर 40 मिनट पर एक नेपाली मूल का संदिधग व्यक्ति भेरा एन्क्लेव गोल चक्कर के पास देखा गया। पुलिस टीम को देखते ही आरोपी ने भागने की कोशिश की। लेकिन वह कामयाब नहीं हो पाया था। उसे मौके पर ही दबोच लिया। उसकी तलाशी लेने पर चार सौ ग्राम चरस जब्त की। आरोपी आरव तमांग उर्फ दीपक निठारी, सेक्टर-31, दादरी, नोएडा, गौतमबुद्धनगर (यूपी) में रहता है। पश्चिम विहार पश्चिम में उसके खिलाफ एनडीपीएस अधिनियम के तहत मामला दर्ज किया गया। आरोपी से पूछताछ करने पर पता चला कि वह पैसा कमाने के लिए भारत आया था और इसलिए उसने नोएडा में चाउमीन बेचना शुरू कर दिया, लेकिन लॉकडाउन के बाद वह वापस नेपाल चला गया। अगस्त 2021 में फिर से दिल्ली लौट आया। लेकिन वह पर्याप्त पैसा नहीं कमा रहा था। जबकि उसका छोटा भाई पुण्य ड्रग्स बेचकर अमीर हो रहा था। इसलिए, उसने अपने भाई पुण्य के साथ संबंध बनाए, जो उसे आगे बेचने के लिए ड्रग्स देता है। उसने आगे खुलासा किया कि उक्त 400 ग्राम चरस भी उसके भाई पुण्य ने बेचने के लिए दिया था लेकिन उसे पुलिस ने दबोच लिया। उसके भाई पुण्य के सभी संभावित ठिकानों और उन्हें पकडऩे के लिए किसी भी सिंडिकेट पर छापेमारी की जा रही है।",crime
धोखाधड़ी वारदात में भगौड़ा घोषित बदमाश पकड़ा,"नई दिल्ली। टीम डिजिटल। नांगलाई पुलिस ने एक धोखाघड़ी की वारदात में शामिल भगौड़ा घोषित बदमाश को गिरफ्तार किया है। आरोपी की पहचान कपूरथला पंजाब के रहने वाले गुरिजेंद्र सिंह उर्फ लकी के रूप में हुई है।  पुलिस अधिकारियों ने बताया कि तीन जुलाई 2007 को आईजीआई एयरपोर्ट थाने में एक धाखाधड़ी की वारदात दर्ज हुई थी। जिसमें आरोपी गुरिजेंद्र सिंह उर्फ लकी को दोषी बनाया गया था। आरोपी अपनी गिरफ्तारी से बचने के लिए फरार था और माननीय न्यायालय द्वारा घोषित अपराधी (पीओ) घोषित किया गया था। पुलिस टीमें आरोपी को पकडऩे की कोशिश कर रही थी। उसके ठिकानों पर भी छापेमारी की गई थी। बाहरी जिला पुलिस भी भगौड़ा घोषित बदमाशों को तलाशने की कोशिश कर रही थी। एसीपी एमके मीना की देखरेख में एसएचओ सुनील कुमार शर्मा के निर्देशन में हेड कांस्टेबल जसबीर और कांस्टेबल रोहताश को ऐसे बदमाशों के पकडऩे का जिम्मा सौंपा गया था। बीते मंगलवार को पड़े गए आरोपी गुरिजेन्द्र का पता चला था। जिसके नांगलोई ठिकाने पर छापेमारी कर उसको पकड़ लिया। फरार होने के बाद वह कहां कहां पर ठिकाना बनाकर रहा,उसकी किस किसने सहायता की। पुलिस आरोपी से पूछताछ कर रही है।",crime
"लखनऊ: सरस्वती डेंटल कॉलेज के बीडीएस छात्र से रैगिंग, जमकर पीटा, नौ पर मुकदमा दर्ज","विस्तार  सरस्वती डेंटल कॉलेज के बीडीएस प्रथम वर्ष के छात्र ने वरिष्ठों पर रैगिंग, लूटपाट, पिटाई व अभद्रता करने का आरोप लगाया है। छात्र के मुताबिक उसने कॉलेज प्रबंधन से शिकायत की, पर कोई कार्रवाई नहीं हुई। इसके बाद उसने बीबीडी थाने में तहरीर दी, जिस पर पुलिस ने तीन नामजद सहित नौ लोगों पर मुकदमा दर्ज किया है। मूलरूप से झारखंड के पलामू के रेहल गांव निवासी सतीश सिंह के बेटे करन ने सरस्वती डेंटल कॉलेज में इसी साल 22 मार्च प्रवेश लिया है। करन का आरोप है कि कॉलेज में प्रवेश के बाद से लगातार उसके साथ रैगिंग हो रही थी। इसकी शिकायत कॉलेज प्रशासन से भी की, लेकिन उसकी सुनवाई नहीं हुई। कॉलेज प्रशासन की ओर से कोई कार्रवाई न किए जाने से सीनियर छात्रों का मनोबल बढ़ता गया। उन्होंने उसे परेशान करना नहीं छोड़ा। करन का आरोप है कि मंगलवार सुबह 10.30 बजे उसके कॉलेज पहुंचते ही गौरव मिश्रा, विवेक चौहान, श्रेयस व छह अन्य सीनियर छात्रों ने रैगिंग शुरू कर दी। उसने विरोध किया तो पिटाई कर दी। आरोप लगाया कि गाली-गलौज के साथ अश्लील गानों पर डांस करवाया। इतना ही नहीं उसकी चेन और नकदी भी लूट ली। परेशान होकर करन ने इसकी जानकारी परिवारीजन को दी। उन्होंने इसकी शिकायत कॉलेज प्रशासन से की।  शिकायत पर उल्टा दी गई धमकी करन ने यह भी बताया कि उसने मंगलवार करीब 11 बजे मामले की पूरी जानकारी बहन को दी। उसने जब पिता को घटना के बारे में बताया तो उन्होंने कॉलेज की महिला टीचर से बातचीत की। आरोप है कि टीचर ने उसके पिता से गलत तरीके से बातचीत की। साथ ही धमकी दी कि उनके बेटे का कॅरिअर खराब हो जाएगा। यह भी आरोप लगाया कि कॉलेज प्रशासन ने आरोपी छात्रों को बचाते हुए मामले में कोई कार्रवाई नहीं की। इस पर करन ने बीबीडी थाने में तहरीर दी।  प्रभारी निरीक्षक बीबीडी (बाबू बनारसी दास) थाना अतुल कुमार सिंह के मुताबिक पीड़ित की तहरीर पर आरोपी गौरव मिश्रा, विवेक चौहान, श्रेयस और छह अज्ञात छात्रों के खिलाफ लूटपाट, बलवा, मारपीट, धमकी और रैंगिंग प्रतिषेध अधिनियम 2010 के तहत मुकदमा दर्ज कर लिया गया है। मामले की जांच की जा रही है।",crime
"ब्यूटी पार्लर संचालिका की हत्या, महिला मित्र गिरफ्तार","वाराणसी, 21 अप्रैल (हि.स.)। कपसेठी थाना क्षेत्र के तक्खु की बौली बाजार में गुरूवार को ब्यूटी पार्लर संचालिका की उसकी महिला मित्र ने ही हत्या कर दी। इसके बाद उसने मृतका के पति को फोन पर वारदात की जानकारी दी और मौके पर ही बैठी रही। पुलिस ने आरोपित महिला को गिरफ्तार कर लिया। मटुका तक्खू की बावली गांव निवासी संजय वर्मा मिर्जापुर जिले में भूमि परीक्षण अधिकारी के पद पर कार्यरत हैं। उनकी पत्नी कंचन वर्मा (30) गांव में दो बच्चों के साथ रहती थी। कंचन तक्खू की बावली बाजार में ब्यूटी पॉर्लर भी चलाती थी। कंचन की दुकान से कुछ दूर अविवाहित डॉ. राखी वर्मा से दोस्ती थी। राखी वर्मा ग्राम प्रधान का चुनाव भी लड़ चुकी है। दोनों में अच्छी दोस्ती थी। आज दोपहर में राखी ने कंचन को फोन कर अपने घर बुलाया। कंचन जैसे ही राखी के घर पहुंची पहले से तैयार राखी ने फावड़ा उठा कर उसके गले पर वार कर हत्या कर दी। इसके बाद कंचन के पति को घटना की जानकारी भी खुद ही दी। पुलिस के पूछताछ में सामने आया कि कंचन और राखी में समलैंगिक सम्बंध थे। कंचन के परिजनों को इसकी जानकारी हुई तो उसे राखी से दूर रहने का दबाब बनाने लगे। परिजनों के कहने पर कंचन उससे दूरी बनाने लगी थी। सम्भावना जताई जा रही है कि इसी वजह से नाराज होकर राखी ने उसकी जघन्य हत्या कर दी। ग्रामीण पुलिस अधीक्षक के सोशल मीडिया सेल प्रभारी के अनुसार हत्यारोपी महिला राखी को गिरफ्तार कर पूछताछ के बाद शव को कब्जे में लेकर पोस्टमार्टम के लिए भेज दिया गया। आवश्यक विधिक कार्यवाही की जा रही है। हिन्दुस्थान समाचार/श्रीधर",crime
"पटनाः खेलते-खेलते बोरवेल में गिरने से 2 वर्षीय मासूम की गई जान, आक्रोशित परिजनों ने सड़क जाम किया...","Highlights हंगामे की सूचना मिलते ही मौके पर पहुंची पुलिस ने गुस्साए लोगों को शांत कराया. पाइलिंग के लिए कई गड्ढे खोदकर खुला छोड़ दिये गये हैं. आयुष खेलते हुए इस तरफ आ गया और अचानक इस गड्ढे में गिर गया.  पटनाः बिहार की राजधानी पटना में बोरवेल में गिरने से बच्चे की मौत का मामला सामने आया है. घटना पटना सिटी के चौक थाना क्षेत्र में मिरचाई घाट पर घटी है, जहां पाइलिंग के लिए किए गए गढ्ढे में गिरकर 2 वर्षीय मासूम की मौत हो गई. मृतक बच्चे की पहचान छोटू राय के पुत्र आयुष कुमार के रूप में की गई है. घटना के बाद परिजनों ने आनन-फानन में गड्ढे को खोद कर बच्चे के शव को बाहर निकाला. वहीं, घटना से आक्रोशित परिजनों ने शव को शहीद भगत सिंह चौक पर रख कर अशोक राजपथ को जाम कर दिया और प्रशासन से मुआवजे की मांग की. हंगामे की सूचना मिलते ही मौके पर पहुंची पुलिस ने गुस्साए लोगों को शांत कराया. बताया जा रहा है कि इस क्षेत्र में पाइलिंग के लिए कई गड्ढे खोदकर खुला छोड़ दिये गये हैं. आयुष खेलते हुए इस तरफ आ गया और अचानक इस गड्ढे में गिर गया. परिजनों बच्चे को गड्ढे से निकालकर अस्पताल लेकर भागे, जहां डॉक्टरों ने उसे मृत घोषित कर दिया. बच्चे की मौत के बाद परिवार में कोहराम मचा हुआ है. फिलहाल पुलिस पूरे मामले कि छानबीन में जुट गई है.",crime
"इंदौर: 'बालिका वधू' बनने से बचीं दो सगी बहनें, भेजी गईं आश्रय स्थल","Highlights उड़नदस्ता प्रभारी ने बताया कि दोनों बालिकाओं ने शिकायत की कि उनका पिता नशे की हालत में आए दिन उनके साथ मारपीट करता है। लड़कियों ने यह भी कहा कि उनका पिता उन्हें घर की ऊपरी मंजिल से नीचे फेंकने का प्रयास कर चुका है।  इंदौर: मध्य प्रदेश के इंदौर में प्रशासन के समय रहते हरकत में आने से दो सगी बहनें 'बालिका वधू' बनने से बच गईं। बाल विवाह के खिलाफ महिला एवं बाल विकास विभाग द्वारा गठित उड़नदस्ते के प्रभारी महेंद्र पाठक ने गुरुवार को यह जानकारी दी। उन्होंने बताया कि शारीरिक प्रताड़ना के चलते दोनों नाबालिग लड़कियों के पिता के साथ रहने से इनकार करने पर उन्हें आश्रय स्थल भेजवा दिया गया है। पाठक के मुताबिक, इंदौर के देवगुराड़िया क्षेत्र में रहने वाली दो नाबालिग बहनों की शादी पड़ोस के देवास जिले के दो अलग-अलग परिवारों के युवकों से करने की तैयारी चल रही थी। बाल विवाह की सूचना मिलने पर प्रशासन ने बुधवार को इन्हें रुकवा दिया। उन्होंने कहा, ""हमारे उड़नदस्ते ने जब दोनों लड़कियों की उम्र को लेकर उनके पिता से प्रमाणपत्र मांगा तो उसने कहा कि अभी उसके पास ऐसा कोई प्रमाणपत्र नहीं है और आयु संबंधी प्रमाणपत्र एक दूरस्थ गांव में उसके पैतृक घर में रखे हुए हैं, जहां ताला लगा है।"" पाठक के अनुसार, उड़नदस्ते ने दोनों बहनों के स्कूल से रिकॉर्ड मंगवाया तो पता चला कि इनमें से एक लड़की 17 वर्ष की है, जबकि दूसरी की उम्र 15 साल है। गौरतलब है कि देश में 21 वर्ष से कम उम्र के लड़के और 18 साल से कम आयु की लड़की की शादी बाल विवाह की श्रेणी में आती है, जो कानूनन अपराध है। बाल विवाह प्रतिषेध अधिनियम 2006 के तहत दोषी को दो साल तक के सश्रम कारावास अथवा एक लाख रुपये तक के जुर्माने या दोनों सजा देना का प्रावधान है। उड़नदस्ता प्रभारी ने यह भी बताया कि दोनों बालिकाओं ने शिकायत की कि उनका पिता नशे की हालत में आए दिन उनके साथ मारपीट करता है। लड़कियों ने यह भी कहा कि उनका पिता उन्हें घर की ऊपरी मंजिल से नीचे फेंकने का प्रयास कर चुका है। पाठक के मुताबिक, बाल विवाह रोके जाने के बाद दोनों बहनों ने आशंका जताई कि अगर वे अब भी पिता के घर रहीं तो उन्हें फिर प्रताड़ना दी जाएगी। पाठक ने बताया कि दोनों बालिकाओं के पिता के साथ रहने से इनकार करने के बाद बाल कल्याण समिति ने उन्हें अस्थायी रूप से एक आश्रय स्थल भेजवा दिया। उन्होंने बताया कि दोनों बालिकाओं और उनके माता-पिता के बयानों के आधार पर समिति फैसला करेगी कि वे भविष्य में कहां रहेंगी।",crime
"बठिंडा: युवक और युवती ने ट्रेन के आगे कूदकर की खुदकुशी, नहीं हो सकी दोनों की पहचान, जीआरपी जांच में जुटी",विस्तार  बठिंडा जिले के कस्बा रामा के पास एक युवक व युवती ने रेलगाड़ी के आगे कूदकर खुदकुशी कर ली। दोनों के पास किसी भी तरह का परिचय पत्र नहीं मिला। यही कारण है कि उनकी पहचान नहीं हो सकी है। वहीं जीआरपी ने मौके पर पहुंचकर मामले की जांच शुरू कर दी है। जानकारी के अनुसार रामा मंडी सहारा क्लब के पास आसपास के लोगों ने सूचना दी कि बंगी गांव व रामा मंडी के बीच बठिंडा रेल ट्रैक में एक युवक और युवती ने खुदकुशी कर ली है। इसके बाद सहारा क्लब के चरणजीत सिंह ने मौके पर पहुंचकर जीआरपी को सूचित किया। जीआरपी के सब इंस्पेक्टर ने मौके की स्थिति का जायजा लिया और टुकड़ों में बंट चुके दोनों शवों को संस्था के सहयोग से सिविल अस्पताल बठिंडा में पोस्टमार्टम के लिए पहुंचाया। संस्था के अनुसार आरंभिक स्थिति देखने पर खुलासा होता है कि युवक करीब 21 वर्ष व युवती 18 वर्ष की होगी। शवों को सुरक्षित रख उनके परिजनों की तलाश की जा रही है। थाना जीआरपी के इंस्पेक्टर का कहना है कि पुलिस और समाजसेवी संस्था मृतकों की पहचान करने में जुटी है।,crime
"युवती का फंदे पर लटका मिला शव, प्रेमी करता था ब्लैकमेल","मीरजापुर, 21 अप्रैल (हि.स.)। कटरा कोतवाली क्षेत्र के एक मोहल्ला निवासी युवती का बुधवार की देर रात कमरे में फंदे से लटका शव मिला। फंदे पर लटके शव को देख परिजन ने पुलिस को सूचना दी। मृतका के पिता ने आरोप लगाया कि पुत्री का प्रेमी उसे फोटो और वीडियो से ब्लैकमेल करता था। इसके कारण उसकी पुत्री ने आत्महत्या कर ली। मुकदमा दर्ज कर पुलिस मामले की जांच में जुटी है। कटरा कोतवाली क्षेत्र निवासी 21 वर्षीय युवती परिवार के साथ पड़ोसी के विवाह में शामिल होने बुधवार की रात गई थी। वह रात्रि के साढ़े नौ बजे घर चली आई। घर पर उसकी बूढ़ी दादी थी। बाकी परिवार के सदस्य शादी समारोह में ही थे। देर रात साढ़े बारह बजे परिवार के सदस्य घर लौटे तो देखा कमरे में पंखे के रॉड पर साड़ी के सहारे उनकी पुत्री फंदे से लटकी हुई थी और कमरे में अंधेरा था। सूचना पर कटरा कोतवाली पुलिस मौके पर पहुंची। पिता ने थाने में तहरीर दिया कि उसकी पुत्री का प्रेमी आर्यन जायसवाल उसे चार वर्ष से परेशान कर रहा था। पुत्री शादी की बात करती तो उसका प्रेमी फोटो व वीडियो वायरल करने की धमकी देता। इससे उनकी पुत्री मानसिक रूप से परेशान चल रही थी। पिता की तहरीर पर पुलिस ने आरोपी आर्यन जायसवाल के खिलाफ मुकदमा दर्ज कर मामले की जांच में जुट गई है। हिन्दुस्थान समाचार/गिरजा शंकर",crime
"अदालत परिसर से दो कुख्यात बदमाश गिरफ्तार, चार फरार","रुद्रपुर, 21 अप्रैल (हि.स.)। पुलिस ने बुधवार को अदालत परिसर से जिन संदिग्ध अभियुक्तों को गिरफ्तार किया था, उनका मकसद कोर्ट रूम में गोलियां चलाकर दहशत फैलाना और जेल से पेशी पर एडीजे कोर्ट आए हत्यारोपित अंग्रेज सिंह को फरार कराना था, लेकिन पुलिस की सतर्कता के कारण इन अभियुक्तों के मंसूबे पूरे नहीं हो पाए। पुलिस ने दो अभियुक्तों को गिरफ्तार कर लिया है जबकि चार अभियुक्त फरार हैं। पकड़े गए दोनों अभियुक्त हार्डकोर क्रीमिनल हैं। इस पूरे मामले का पर्दाफाश करते हुए डीआईजी कुमाऊं नीलेश आनंद भरणे ने बताया कि बुधवार को किच्छा में हुए समीर हत्याकांड में जेल में निरुद्ध अपराधी अंग्रेज सिंह उर्फ रिंकू की एडीजे द्वितीय की अदालत में पेशी थी। पुलिस को जानकारी मिली कि कुछ पेशेवर अपराधी अवैध हथियारों से कोर्ट रूम के अंदर गोलियां चलाकर अंग्रेज सिंह को न्यायालय की अभिरक्षा से छुड़वा कर ले जाने वाले हैं। इस सूचना के बाद पुलिस, एसओजी टीम ने कोर्ट परिसर में सुरक्षा के लिए घेराबंदी कर सघन चेकिंग अभियान शुरू कर दिया। अभियान के दौरान पुलिस ने कोर्ट परिसर में आई एक संदिग्ध बलेनो कार में सवार दो लोगों की तलाशी ली तो उनके पास से दो तमंचे और कारतूस बरामद हुए। इसके बाद पुलिस ने दोनों अभियुक्तों को हिरासत में ले लिया। डीआईजी भरणे ने बताया कि किच्छा में वर्ष 2018 में हुए समीर हत्याकांड में शामिल अंग्रेज सिंह काफी समय से जेल में बंद है और उसकी जमानत भी अदालत खारिज कर चुकी है,इसी कारण रिंकू कुमार और उदयवीर सिंह विर्क ने अपने अन्य साथियों जुगराज प्रधान, प्रबल जोहरी और मोनू चीमा आदि के साथ मिलकर अंग्रेज सिंह को फरार कराने की योजना बनाई थी लेकिन पुलिस टीम देखकर बाकी बदमाश कोर्ट परिसर के बाहर से ही भाग गए। डीआईजी ने बताया कि फरार अभियुक्तों के तलाश में पुलिस द्वारा दबिश दी जा रही है। गिरफ्तार अभियुक्त रिंकू रुद्रपुर के पार्षद अपहरणकांड में जेल भी जा चुका है और बीस दिन पहले ही जेल से बाहर आया है जबकि दूसरा अभियुक्त उदय वीरेंद्र सिंह गदरपुर के एक ढाबे पर हुए सिपाही हत्याकांड में आरोपी रहा है। उन्होंने बताया कि अभियुक्तों के खिलाफ गैंगस्टर एक्ट के तहत कार्रवाई की जायेगी।पुलिस वार्ता के दौरान एसएसपी मंजू नाथ टीसी भी मौजूद थे। हिंदुस्थान समाचार/विजय आहूजा",crime
"अंतरराज्यीय वाहन चोर गैंग का खुलासा 11 गिरफ्तार, लगभग 9 करोड़ रुपए के सामान बरामद","जौनपुर, 21 अप्रैल (हि.स.)। जलालपुर थाना अंतर्गत पुलिस व स्वाट/ सर्विलांस की सयुक्त टीम ने 11 अंतरराज्यीय अभियुक्तों को गिरफ्तार किया है।पुलिस ने इनके कब्जे से 34 अवैध तरीके से काटने के लिए रखे गये चार पहिया वाहन, 38 अवैध चार पहिया वाहनों के इन्जन व लगभग 150 चार पहिया वाहनों के कलपुर्जे जिसकी कीमत लगभग 9 करोड़ रुपये बरामद किया है।  डाॅ संजय कुमार अपर पुलिस अधीक्षक नगर के निर्देशन में क्षेत्राधिकारी केराकत शुभम तोदी व गौरव शर्मा पुलिस उपाधीक्षक के नेतृत्व में प्रभारी निरीक्षक जलालपुर विजय शंकर सिंह व एसओजी प्रभारी आदेश त्यागी व सर्विलांस प्रभारी रामजनम यादव की संयुक्त टीम द्वारा जलालपुर व त्रिलोचन कस्बे में मुखबिर की सूचना पर कबाड़ी का काम करने वालों के यहां बुधवार देर रात दबिश देकर अवैध रूप से कटान हेतु रखी गयी 34 गाड़ियां तथा 38 गाड़ियों के इन्जन व लगभग 100 वाहनों के स्क्रैप बरामद किया गया है। पुलिस गिरफ्तार अभियुक्तों के खिलाफ मुकदमा पंजीकृत कर अन्य विधिक कार्रवाई में जुटी हुई है। गिरफ्तार अभियुक्तों में दुर्गेश कुमार गुप्ता पुत्र विजय गुप्ता निवासी त्रिलोचन बाजार जलालपुर, सुशील कुमार गुप्ता पुत्र स्व0 राजेन्द्र प्रसाद गुप्ता मकरा लहंगपुर जौनपुर, पंकज कुमार अग्रहरि पुत्र स्व0 रामखेलावन अग्रहरि रेहटी त्रिलोचन जलालपुर, जयशंकर अग्रहरि पुत्र रामलखन रेहटी त्रिलोचन थाना जलालपुर, बनारसी अग्रहरि पुत्र स्व0 छोटेलाल भवनाथपुर, त्रिलोचन बाजार ,बचई पुत्र स्व0 असरफ अली त्रिलोचन जौनपुर। राकेश गुप्ता उर्फ सोनू पुत्र सुभाष चन्द्र गुप्ता डिगुरपुर, त्रिलोचन बाजार थाना जलालपुर, राजू अग्रहरि पुत्र गुलाब अग्रहरि त्रिलोचन बाजार, दिनेश चन्द्र गुप्ता पुत्र स्व0 मनोहर लाल गुप्ता बीवनमऊ थाना जलालपुर, तेजू प्रसाद गुप्ता पुत्र स्व0 मेवालाल गुप्ता अमौत थाना फूलपुर वाराणसी, ओमप्रकाश गुप्ता पुत्र स्व0 मनोहर लाल गुप्ता बीवनमऊ थाना जलालपुर शामिल है। जबकि, राकेश गुप्ता पुत्र मुन्नालाल भवनाथपुर थाना जलालपुर फरार है। पुलिस ने गिरफ्तार सभी 11 लोगों के पास से अलग-अलग गाड़ियां व अन्य सामान बरामद किया है। वहीं इस मामले में गुरुवार को खुलासा करते हुए पुलिस अधीक्षक अजय कुमार साहनी ने बताया कि बीते कुछ दिनों से सूचना मिल रही थी कि जलालपुर में त्रिलोचन के आसपास कबाड़ी की दुकान पर चोरी के वाहनों की कटाई की जा रही है। साथ ही अन्य राज्यों महाराष्ट्र, बिहार, वाराणसी की गाड़ियां भी लाकर कटाई की जा रही है। जिस पर सर्विलांस व एसओजी टीम द्वारा छापेमारी की गई है। इस दौरान मौके से 34 बड़ी गाड़ियां 38 बड़ी गाड़ियों की इंजन वह लगभग 150 से अधिक छोटी गाड़ियों के कलपुर्जे बरामद किए गए हैं। गाड़ियों के इंजन नंबर, चेचिस नंबर से मिलान किए जा रहे हैं कि किन किन राज्यों की और कैसे यहां पहुंची हैं। कुल 11 लोगों को गिरफ्तार करते हुए विधिक कार्रवाई करते हुए इन्हें न्यायालय के समक्ष पेश किया जा रहा है। अपर पुलिस अधीक्षक डॉ संजय कुमार सिंह से आगे इसकी जांच कराई जा रही है। हिन्दुस्थान समाचार/विश्व प्रकाश",crime
"ग्रेटर नोएडा में शादी के दौरान फायरिंग, गोली लगने से 6 लोग घायल","ग्रेटर नोएडा. उत्तर प्रदेश के ग्रेटर नोएडा में एक शादी समारोह के दौरान जश्न में हुई गोलीबारी में दूल्हे पक्ष के एक बच्चे समेत छह लोग घायल हो गए. इस घटना से मौके पर अफरातफरी मच गई. सूचना के बाद मौके पर पहुंची पुलिस ने घायलों को इलाज के लिए अस्पताल में भर्ती कराया है. साथ ही केस दर्ज कर मामले की जांच शुरू कर दी गई है. पुलिस ने बुधवार को यह जानकारी दी. अधिकारियों ने बताया कि घटना बादलपुर थाना क्षेत्र की है. कहा जा रहा है कि सोमवार की रात को बारात के दौरान दूल्हे के एक रिश्तेदार ने गोली चलाई थी. पुलिस के एक अधिकारी ने कहा, ''जब दूल्हा परंपरा के अनुसार घोड़ी पर चढ़ने वाला था, उसी समय एक रिश्तेदार ने जश्न मनाते हुएर जमीन की ओर बंदूक की नाल करके गोली चला दी.'' जश्न के दौरान बंदूक के इस्तेमाल पर प्रतिबंध है उन्होंने बताया, ''हालांकि, जब गोली जमीन पर लगी, तो उसके छर्रे उछल कर पास खड़े कुछ लोगों को लग गए. घटना में एक साल के बच्चे सहित छह रिश्तेदार घायल हो गए.'' अधिकारी ने कहा कि मामले में प्राथमिकी दर्ज कर ली गई है और आरोपी को गिरफ्तार करने के लिए पुलिस टीम का गठन किया गया है. उत्तर प्रदेश में जश्न के दौरान बंदूक के इस्तेमाल पर प्रतिबंध है. कुछ लोगों को जान गंवानी पड़ी है बता दें कि पिछले साल ग्रेटर नोएडा के बिसरख थाना इलाके का एक वीडियो वायरल हुआ था, जिसमें कुछ लोग सड़क पर खड़े होकर जन्मदिन का जश्न मना रहे थे. तभी वहां मौजूद एक शख्श हवा में गोली चला दिया था. गोली चलाने वाला शख्श सोसाइटी का गार्ड था. हालांकि वीडियो वायरल होने के बाद उसे गिरफ्तार कर लिया गया था. लेकिन हाल के के दिनों में हर्ष फायरिंगके ऐसे कई मामले सामने आए जिसमें कुछ लोगों को जान गंवानी पड़ी है. इतना ही नहीं कई बार तो गार्डों की दबंगई भी देखने को मिली है.",crime
"कर्नाटक: महिला लेक्चरर को पिछले 10 दिन में आए 800 अश्लील कॉल, सार्वजनिक शौचालयों पर स्टाफ मेंबर ने लेडी की साझा की थी नीजी जानकारी","Highlights कर्नाटक में एक महिला लेक्चरर को कॉल कर अश्लील डिमांड करने का मामला सामने आया है। महिला के उसके ही साथ काम करने वाले साथी ने यह अश्लील मैसेज लिखे और दूसरों से भेजवाया है। उसने बताया कि उसे पिछले 10 दिन में 800 ऐसे कॉल आए हैं। बैंगलूरू: कर्नाटक के बंतवाल में एक महिला लेक्चरर को 800 कॉल कर फोन पर अश्लील बाते कहने का मामला सामने आया है। बताया जा रहा है कि बंतवाल के एक निजी कॉलेज में बतौर लेक्चरर चार साल पहले महिला पढ़ाती थी। कॉलेज प्रशासन से किसी बात पर अनबन होने पर महिला ने वहां पढ़ाना छोड़ दिया था। अब चार साल बाद यह आरोप लग रहा है कि महिला को उसी कॉलेज के स्टाफ सदस्य द्वारा पोस्टकार्ड पर अश्लील मैसेज लिखे गए और पीड़िता के रिश्तेदारों और अन्य लेक्चररों को भेजा गया था। आरोपियों ने महिला लेक्चरर के फोन नंबर और ईमेल आईडी को इलाके के सार्वजनिक शौचालयों में भी चिपकाया था। शिकायत के बाद मामले की पुलिस ने जांच की और तीन आरोपियों को गिरफ्तार किया है। क्या है पूरा मामला जानकारी के मुताबिक, महिला लेक्चरर करीब चार साल पहले बंटवाल कॉलेज में बतौर लेक्चरर काम करती थी। किसी बात पर कॉलेज से मतभेद होने के कारण महिला ने वहां पढ़ाना छोड़ दिया था। अब चार साल बितने के बाद महिला को पिछले साल दिसंबर से कॉल आने शुरू हो गए थे जिसमें कॉल करने वाले महिला के बारे अश्लील बाते कह रहे थे। महिला को उसके रिश्तेदारों और अन्य लेक्चरर के यहां से कॉल आने शुरू हो गए थे जिन्हें आरोपियों ने महिला के बारे पहले पोस्टकार्ड और फिर अंतर्देशीय पत्र लिख कर उसके बारे में अश्लील बाते फैलाई थी। आरोपी यही नहीं रुके, उन लोगों ने महिला के फोन नंबर और ईमेल आईडी को भी के सार्वजनिक शौचालयों में आम कर दिया था। इससे महिला को बहुत परेशानी होती थी जिससे वह तनाव में चली गई थी। 10 दिन में 800 आए थे महिला को कॉल महिला ने बताया कि उसके पास पिछले 10 दिन में 800 कॉल आए थे और उससे अश्लील डिमांड कर रहे थे। मामले में पुलिस ने तीन लोगों को गिरफ्तार किया है और आने वाले दिनों में और गिरफ्तारी हो सकती है। आरोपियों की पहचान निजी कॉलेज के 44 साल के संवाददाता प्रकाश शेनॉय, अर्थशास्त्र के लेक्चरर प्रदीप पुजारी और 32 वर्षीय थरनाथ बीएस शेट्टी के रूप में हुई है। बताया जा रहा है कि आरोपियों ने सुलिया, संपाजे, सुब्रमण्य, मदिकेरी, मैसूर, चिक्कमगलुरु, मुदिगेरे, बालेहोन्नूर, एनआर पुरा, शिवमोगा और अन्य स्थानों पर महिला के नंबर और ईमेल आईडी को पोस्टर के रुप में चिपकाया था। मामले में पुलिस को आरोपियों के पास से कुछ अश्लील पोस्टर और सार्वजनिक शौचालयों के सीसीटीवी फुटेज से यह पता चला है कि आरोपियों ने ही यह काम किया है। हालांकि अभी यह साफ नहीं हो पाया है कि आरोपियों ने यह काम क्यों किया है, लेकिन पुलिस मामले की जांच में अभी भी जुटी है।",crime
"तीसरी शादी के बाद चौथी महिला से प्यार करने लगा था शख्स, नाराज पत्नी ने उठाया ये खौफनाक कदम","रायपुर: छत्तीसगढ़ से एक चौंका देने वाली घटना आई है। रायपुर के एक शख्स को उसकी तीसरी पत्नी ने मार डाला। अपराधी महिला मृतक की तीसरी पत्नी है। वह चौथी से प्यार करता था तथा उससे शादी करने वाला था, इससे नाराज होकर पत्नी ने उसे मार डाला। यह मामला रायपुर के उरला थाना इलाके का है। पुलिस को तहरीर प्राप्त हुई थी कि सरोरा बस्ती एकता चौक के पास उमेश कुमार ध्रुर्वे संदिग्ध स्थिति में घर में मृत पड़ा है। तहकीकात में पता चला कि मृतक के शरीर पर चोंट के निशान हैं। इस पर पुलिस ने मकान मालिक तथा अन्य व्यक्तियों से पूछताछ की। पुलिस ने कहा कि उमेश धुर्वे पिता चैन सिंह धुर्वे आयु 30 वर्ष, मूल निवासी डिंडौरी मध्य प्रदेश, पत्नी इंग्लेश्वरी के साथ किराये के मकान में रहता था। दोनों में अक्सर लड़ाई होती रहती थी। अपराधी इंग्लेश्वरी ने पूछताछ में बताया कि उसके पति उमेश का किसी अन्य महिला के साथ प्रेम संबंध था। वह पति को उस महिला से कॉल करने से रोकती थी, जिससे दोनों में झगड़ा होता रहता था। 17 अप्रैल की रात भी दोनों के बीच इसी बात पर झगड़ा हुआ था। इसी के चलते इंग्लेश्वरी ने गुस्से में पति पर पत्थर की शिला से हमला कर दिया, जिससे उमेश ने मौके पर ही मौत हो गई। पूछताछ के पश्चात् पुलिस ने इंग्लेश्वरी ध्रुर्वे को गिरफ्तार कर लिया। उसके खिलाफ उरला थाने में भादंवि की धारा 302 का अपराध दर्ज किया गया है। पुलिस के मुताबिक, मृतक इंग्लेश्वरी से शादी के पहले दो अन्य महिलाओं से शादी कर चुका था। तीसरी पत्नी बतौर उसने इंगेश्वरी से शादी रचाई थी तथा इंग्लेश्वरी का कहना है कि उसका एक अन्य महिला के साथ प्रेम प्रसंग चल रहा था। पुलिस द्वारा मामले की तहकीकात की जा रही है। लूडो खेलते-खेलते हुआ प्यार, प्रेमी से मिलने UP से बिहार आ गई लड़की, फिर जो हुआ उसने पुलिस को भी कर दिया हैरान शर्मनाक! 10 वर्षीय मासूम के साथ किया रेप, रिश्तेदार ही निकला आरोपी मुस्लिम महिला को नहीं पहनना हिजाब, पति डालता है दबाव.., पुलिस में पहुंचा मामला",crime
छात्रा से सामूहिक दुष्कर्म के आरोप में दो गिरफ्तार,"मालदा, 21 अप्रैल (हि.स.)। जिले के वैष्णवनगर में एक छात्रा के साथ कथित तौर पर सामूहिक दुष्कर्म का मामला गुरुवार को सामने आया है। इस मामले में लिखित शिकायत के बाद वैष्णवनगर थाना अंतर्गत कुंभीरा चौकी की पुलिस ने दो आरोपितों को गिरफ्तार किया है। इनके नाम सुजान रबीदास और सलीम शेख है। बताया जा रहा है कि आलमगीर शेख, तोता शेख, सलीम शेख और सुजान रबीदास ने गांव की स्कूली छात्रा के साथ सामूहिक दुष्कर्म किया। जिसके बाद पीड़ित परिवार की ओर से वैष्णवनगर थाना अंतर्गत कुंभीरा पुलिस चौकी में चारों के खिलाफ लिखित शिकायत दर्ज कराई गई। पुलिस ने जांच के दौरान बुधवार रात सुजान रबीदास और सलीम शेख को गिरफ्तार किया। अन्य दो फिलहाल फरार है। पुलिस इनकी तलाश में जुटी है। वैष्णवनगर पुलिस ने कहा कि आवश्यक कदम उठाए जा रहे है। घटना की पूरी जांच शुरू कर दी गई है। हिन्दुस्थान समाचार /सचिन /सुगंधी",crime
15.30 ग्राम हेरोइन जैसे मादक पदार्थ के साथ एक काबू,"उधमपुर, 21 अप्रैल (हि.स.)। समाज से नशीले पदार्थों के खतरे को खत्म करने के अपने प्रयासों को जारी रखते हुए रैंबल पुलिस ने एक ड्रग पेडलर को गिरफ्तार कर उसके कब्जे से 15.30 ग्राम हेरोइन जैसा मादक पदार्थ बरामद किया। जानकारी अनुसार एसएचओ पुलिस स्टेशन रैंबल इंस्पेक्टर निशांत गुप्ता के नेतृत्व में पुलिस पार्टी जिसे आईसी पीपी टिकरी पीएसआई अब्दुल सतार द्वारा सहायता प्रदान की जा रही थी तथा जिसकी देखरेख एएसपी उधमपुर अनवर उल हक और उपाधीक्षक मुख्यालय उधमपुर साहिल महाजन कर रहे थे, ने टिकरी स्थित काली माता मंदिर के पास गश्त के दौरान संदिग्ध रूप से घूम रहे एक व्यक्ति को जांच हेतु रोक लिया। वहीं जब उसकी तलाशी ली गई तो उसके पास 15.30 ग्राम हेरोइन जैसा मादक पदार्थ बरामद किया। पुलिस ने तुरंत मादक पदार्थ को जब्त कर लिया तथा उक्त व्यक्ति जिसकी पहचान मोहम्मद हनीफ पुत्र अब्दुल रशीद निवासी चक मोड़, उधमपुर के रूप में हुई है को गिरफ्तार कर लिया। पुलिस ने इस संबंध में थाना रेंबल में कानून की संबंधित धाराओं के तहत मामला दर्ज कर लिया तथा आगे की जांच की जा रही है। हिन्दुुस्थान समाचार/रमेश/बलवान",crime
राजसमंद हादसे का सच: 52 सीटर बस में सवार थे 120 यात्री और ब्रेक फेल हो गए,"अलकेश सनाढ्य राजसमंद. राजसमंद में पाली जिले की सरहद पर स्थित देसूरी की नाल में हुए सड़क हादसे (Rajsamand bus accident case) में चौंकाने वाला खुलासा हुआ है. यहां पहाड़ से टकराकर दुर्घटना का शिकार हुई बस में 120 यात्री भरे हुए थे. इस हादसे में 3 यात्रियों की मौत हो गई और 70 घायल हो गए. बस में सवार यात्री खुद बता रहे हैं कि बस में करीब 120 यात्री सवार थे जबकि बस की क्षमता 52 सीट की थी. हादसे में तीन लोगों की जान चले जाने के बाद अब पुलिस जांच का लीक पीट रही है. जानकारी के अनुसार हादसा देसूरी नाल के पंजाब मोड़ पर बुधवार को सुबह हुआ था. उस समय वहां प्राइवेट स्लीपर बस एमपी से पाली तरफ जा रही थी. पंजाब मोड़ पर टर्न लेते समय अचानक बस अनियंत्रित हो गई और पहाड़ से टकरा गई. प्रारंभिक पूछताछ में सामने आया कि पंजाब मोड़ पर अचानक बस के ब्रेक फेल हो गए थे. घाट सेक्शन होने की वजह से एक तरफ खाई थी. इस पर ड्राइवर ने बस को चट्‌टान की तरफ मोड़ दिया. इससे बस पहाड़ की चट्‌टान से जा टकराई थी. ऊपर बैठे यात्री उछलकर नीचे गिर गए हादसे में तीन यात्रियों की मौत हो गई थी और करीब 70 घायल हो गए. हादसे में मारे गये तीनों यात्री पाली जिले के रहने वाले थे. यात्रियों के मुताबिक बस में अंदर ठसाठस सवारियां भरी हुई थी. वहीं बस के ऊपर भी काफी यात्री बैठे हुए थे. हादसे के बाद यात्री बस की खिड़कियों के शीशे तोड़कर बाहर निकले. ऊपर बैठे यात्री उछलकर नीचे गिर गए थे. 7 गंभीर घायलों को उदयपुर रेफर किया गया राजसमंद डीएसपी बेनीप्रसाद मीणा ने बताया कि यह सभी यात्री देवासी समाज के थे. 35 घायलों को राजसमंद आरके जिला अस्पताल में भर्ती करवाया गया. वहां से 7 गंभीर घायलों को उदयपुर रेफर किया गया है. घायल घेवरचंद ने बताया कि बस में करीब 120 लोग थे. करीब 8 लोग बस की छतों पर सो रहे थे. अचानक बस टकराने के बाद छत पर सो रहे सभी लोग एक-एक करते नीचे गिरते गए. सुबह यात्रियों ने चारभुजानाथ के किए थे दर्शन बस में सवार यात्रियों ने पहले गढ़बोर में चारभुजानाथ के मंगला दर्शन किए. उसके बाद वहां से पाली की तरफ घूमने जा रहे थे. इसी बीच रास्ते में यह हादसा हो गया. दुर्घटना की सूचना पर कलेक्टर नीलाभ सक्सेना, एसपी सुधीर चौधरी और चारभुजा थानाप्रभारी भवानी शंकर भी घटनास्थल पर पहुंचे.",crime
"पूर्व मंत्री स्वामी प्रसाद मौर्य का निजी सचिव गिरफ्तार, नौकरी के नाम पर ठगी का आरोप","समाजवादी पार्टी (सपा) नेता और पूर्व मंत्री स्वामी प्रसाद मौर्य के निजी सचिव अरमान समेत 5 लोगों को यूपी एसटीएफ ने गिरफ्तार कर लिया है. इन पर बेरोजगार युवकों को सरकारी नौकरी दिलाने के नाम पर करोड़ों रुपए की ठगी का आरोप है. अरमान खान के अलावा असगर अली, मोहम्मद फैजी, विशाल गुप्ता, अमित राव को गिरफ्तार किया गया है. गिरफ्तार आरोपियों के पास से 7 मोबाइल, 57 चेक हस्ताक्षर के साथ, पांच कूट रचित आईडी कार्ड, 22 नियुक्त पत्र, 14 व्यक्तियों के शैक्षिक प्रमाण पत्र, दो सचिवालय पास बिना हस्ताक्षर युक्त मिला है. इन पांचों को यूपी एसटीएफ ने हजरतगंज इलाके से किया गिरफ्तार किया है. अब पुलिस बाकी आरोपियों की तलाश में जुट गई है. यूपी एसटीएफ का कहना है, 'हमें सरकारी नौकरी दिलाने के नाम पर ठगी करने की लगातार शिकायत मिल रही थी. इन शिकायत पर हमने कार्रवाई तो पता चला कि पूर्व मंत्री स्वामी प्रसाद मौर्या का निजी सचिव अरमान खान, असगर अली, जमील, फैजी, विशाल गुप्ता, अमित राव, मुन्नवर, सैफी आदि ठगी का काम करते हैं.' यूपी एसटीएफ ने कहा, 'आज हमने अरमान खान, फैजी, विशाल, असगर अली और अमित राव को गिरफ्तार कर लिया. असगर अली ने बताया कि मैं देवरिया का रहने वाला हूं और आउट सोर्सिंग पर कई विभागों में काम किया हूं, सरकारी पत्र और विभागों की जानकारी रखता हूं, लड़कों फंसाने का काम जामिल करता था.' यूपी एसटीएफ ने कहा, 'अमित राव, अरमान व फैजी के माध्यम से इस गैंग से जुड़ा और असगर के माध्यम से लड़कों से नियुक्ति के नाम पर पैसे लेता था. अरमान से अन्य विभागों में ट्रांसफर-पोस्टिंग के लिए फोन कराता था, जिससे उसकी अपने क्षेत्र में धाक बनी रहती थी.'",crime
"अंबेडकरनगर: शराब के नशे में वहशी बन गया बेटा, पिता को डंडे से पीटा फिर गला दबाकर हत्या कर दी","विस्तार  अकबरपुर कोतवाली क्षेत्र के लोरपुर ताजन गांव में युवक ने अपने पिता को लाठी से पीटकर मार डाला। आरोप है कि बुधवार को युवक नशे में घुत होकर घर पहुंचा था। इसी को लेकर पिता से उसका विवाद हुआ जिसके बाद युवक ने पिता को मार डाला और शव कमरे में ही बंद कर दिया। सुबह युवक की दादी वहां पहुंचीं तो कमरे का दृश्य देखकर सन्न रह गईं। लोरपुर ताजन गांव निवासी भरतलाल (50) का बुधवार देर रात अपने छोटे बेटे अखिलेश (35) से विवाद हो गया। पुलिस का कहना है कि अखिलेश नशे का आदी है। वह बुधवार रात भी नशे में धुत होकर घर पहुंचा था। पिता ने इसका विरोध किया तो विवाद हो गया। अखिलेश ने एक डंडे से पिता को पीटना शुरू कर दिया। जिससे भरतलाल बेसुध हो गये बाद में उनकी मौत हो गई। अखिलेश उनके कमरे का दरवाजा बाहर से बंद कर घर में ही सो गया। परिवार का कोई और सदस्य उस समय घर में नहीं था। घटना का खुलासा तब हुआ जब भरतलाल की मां गुरुवार सुबह उनसे मिलने पहुंची। वह भरतलाल का शव पड़ा देखकर सन्न रह गईं। भरतलाल का शव खून से लथपथ पड़ा था। भरतलाल की मां के शोर मचाने पर गांव वालों ने अखिलेश को दबोच लिया। थोड़ी ही देर में अकबरपुर कोतवाल अमित सिंह टीम के साथ वहां पहुंच गये और अखिलेश को हिरासत में ले लिया। भरतलाल के साले दोस्तपुर निवासी शैलेंद्र की तहरीर पर पुलिस ने अखिलेश के विरुद्घ हत्या का केस दर्ज कर लिया। ग्रामीणों के अनुसार अखिलेश अयोध्या में रहकर निजी काम करता है। चार दिन पहले ही वह गांव पहुंचा था। जब से वह आया था, तब से पिता पुत्र के बीच किसी न किसी बात को लेकर विवाद होता रहता था।",crime
"सपा नेता स्वामी प्रसाद के पूर्व सचिव अरमान खान को यूपी STF ने किया गिरफ्तार, ये है आरोप","लखनऊ: उत्तर प्रदेश में नौकरी नाम पर धोखाधड़ी करने वाले लोगों पर UP स्पेशल टास्क फ़ोर्स (STF) का शिकंजा जारी है। यूपी STF ने इसी क्रम में समाजवादी पार्टी (सपा) नेता स्वामी प्रसाद मौर्य के पूर्व सचिव अरमान खान को धोखाधड़ी के मामले में अरेस्ट कर लिया है। अत दें कि STF इससे पहले भी पांच अन्य आरोपियों को लखनऊ के हजरतगंज क्षेत्र से गिरफ्तार कर चुकी है। फिलहाल सभी से पूछताछ जारी है। उल्लेखनीय है कि अरमान खान को दो दिन पहले ही STF ने कुशीनगर जिले के पडरौना से गिरफ्तार किया था। पूछताछ के बाद गुरुवार को उसे अरेस्ट कर लिया गया है। अरमान खान पर पत्रकारों के साथ मिलकर नौकरी के नाम पर धन उगाही करने इल्जाम है। बताया जा रहा है कि ऐसे मामलों की जांच STF की लखनऊ विंग द्वारा की जा रही है। बता दें कि पडरौना शहर का निवासी धोखाधड़ी का आरोपी अरमान खान इस बार विधानसभा चुनाव हारने वाले एक पूर्व मंत्री स्वामी प्रसाद मौर्य का सचिव रह चुका है। अधिकतर यह लखनऊ में ही रहता था। इसके साथ ही अरमान खान का पडरौना भी आना-जाना लगा रहता था। जानकारी के मुताबिक, मंगलवार को कुशीनगर के पडरौना पहुंची STF ने उसे गिरफ्तार कर लिया था। इसके बाद उसे साथ लेकर गाड़ी से निकल गए थे। अरमान को गिरफ्तार करने वाली टीम STF गोरखपुर की थी। बाद में टीम ने उसे लखनऊ STF के सुपुर्द कर दिया था। लूडो खेलते-खेलते हुआ प्यार, प्रेमी से मिलने UP से बिहार आ गई लड़की, फिर जो हुआ उसने पुलिस को भी कर दिया हैरान ऑनलाइन लूडो खेलने के दौरान हुआ प्यार, प्रेमी से मिलने घर छोड़कर यूपी की लड़की पहुंची बिहार मुस्लिम महिला को नहीं पहनना हिजाब, पति डालता है दबाव.., पुलिस में पहुंचा मामला",crime
ट्रक में लगी आग,"शिवसागर (असम), 21 अप्रैल (हिस.)। शिवसागर जिला के डिमौ के दिहाजान इलाके में सामान लेकर जा रहे ट्रक में अचानक आग लगने की वजह से इलाके में अफरा-तफरी मच गई। पुलिस ने गुरुवार को बताया कि ट्रक की मरम्मत के दौरान शार्ट सर्किट की वजह से सामान ले जा रहे ट्रक (एएस-21एसी-1252) में अचानक आग लग गई। घटना की खबर मिलते ही मौके पर पहुंची मोरान पुलिस की टीम ने स्थानीय लोगों और अग्निशमन की मदद से आग पर काबू पाया। आग बुझाए जाने तक तक कोल्ड ड्रिंक से लदे ट्रक का काफी हिस्सा जल चुका था। आग की वजह से काफी समय के लिए राष्ट्रीय राजमार्ग-37 पर आवाजाही पूरी तरह ठप हो गया। आग पर काबू पाए जाने के बाद राष्ट्रीय राजमार्ग को अन्य वाहनों के लिए खोल दिया गया। आग की वजह से लाखों रुपए की संपत्ति का नुकसान हुआ है। पुलिस इस संबंध में एक प्राथमिकी दर्ज कर लिया है। हिन्दुस्थान समाचार /असरार/ अरविंद",crime
"पड़ोसी को फंसाने के लिए बेटे ने की थी मां की हत्या, गिरफ्तार","शाहजहांपुर, 21 अप्रैल (हि.स.)। परौर थाना क्षेत्र के गांव मईखुर्दकला में हुई वृद्ध महिला की हत्या का खुलासा करते हुए पुलिस ने गुरुवार को मृतक के पुत्र को गिरफ्तार कर लिया। आरोपी ने दुश्मनों से बदला लेने के लिए यह सारा षडयंत्र रचा था।  थानाध्यक्ष संजय कुमार ने यह जानकारी देते हुए बताया कि बीते दो अप्रैल को थाना परौर क्षेत्र के गांव मईखुर्दकला निवासी कुसुमा (70) अपने ही घर में रक्तरंजित अवस्था में मिली थी। महिला को जिला अस्पताल में भर्ती कराया गया था, जिसकी हालत नाजुक होने पर डॉक्टरों ने लखनऊ रेफर कर दिया। केजीएमयू में 13 अप्रैल को इलाज के दौरान महिला को मौत हो गई। महिला की बेटी ने गांव के ही शरीफ और पप्पू के खिलाफ मुकदमा दर्ज कराया था। थानाध्यक्ष ने बताया कि घटना के खुलासे के लिए सर्विलांस की मदद ली। छनबीन के दौरान पुलिस को यह भी पता चला कि मृतक महिला का पुत्र धर्मवीर आपराधिक प्रवृत्ति का है। धर्मवीर को कई बार पुछताछ के लिए बुलाया, लेकिन वो थाने नहीं पहुंचा। पुलिस का शक गहराता चला गया और उसकी तलाश शुरू की गई। गुरुवार को पुलिस टीम ने अमृतापुर चौराहा स्थित स्कूल के पास से धर्मवीर को गिरफ्तार कर लिया। आरोपी ने पूछताछ में पुलिस को बताया कि गांव का रहीश उसकी पत्नी को भगा ले गया था। भागने में उसकी मदद शरीफ व उसका भतीजे पप्पू ने की थी। गांव में उसकी काफी बदनामी हो गई थी, जिसका बदला लेने के लिए उसने पूरी साजिश रची। इसके तहत 31 मार्च की रात को वह नोयडा से चलकर घर पहुंचा और रात में ही खुरपी से अपनी मां के चेहरे पर कई वारकर घायल कर दिया। मां के बेहोश होते ही उसने घर में रखा सामान फैलाया और चुपचाप रात में ही वापस चला गया था। पुलिस ने आरोपी की निशानदेही पर हत्या में प्रयोग की गई खुरपी बरामद कर ली है। पुलिस हत्या का खुलासा करते हुए हत्यारोपित पुत्र को जेल भेज दिया। हिन्दुस्थान समाचार/अमित/दीपक",crime
हरदोई : खेत के विवाद में भाई की चाकू से गोदकर हत्या,"हरदोई, 21 अप्रैल (हि.स.)। पिहानी कोतवाली क्षेत्र के रैगाई गांव में एक युवक ने गुरुवार को अपने छोटे भाई की चाकू से गोदकर हत्या कर दी। पिता को भी घायल कर फरार हो गया। मृतक की पत्नी की तहरीर पर पुलिस ने हत्यारे के खिलाफ मुकदमा दर्ज कर गिरफ्तारी के लिए दबिश देना शुरू कर दिया। पुलिस ने शव को पोस्टमार्टम के लिए भेजा। क्षेत्र के ग्राम रैगाई में रहने वाले बड़े भाई राधेश्याम का छोटे भाई विजयपाल से डेढ़ बीघा खेत को लेकर विवाद चल रहा था। गुरुवार को इसी विवाद के चलते राधेश्याम ने चाकू से गोदकर विजय की हत्या कर दी। बीच-बचाव को आये पिता रामकिशन को भी मरणासन्न स्थिति में छोड़कर मौके से फरार हो गया। परिवार ने मोहल्ले वालों की मदद से रामकिशन को पिहानी सामुदायिक स्वास्थ्य केंद्र पर भर्ती कराया। सूचना पर पहुंची पुलिस ने शव को कब्जे में लेकर मामले की छानबीन की। पुलिस ने मृतक विजयपाल की पत्नी माला की तहरीर पर बड़े भाई राधेश्याम के खिलाफ हत्या का मुकदमा दर्ज कर लिया है। इस संबंध में कोतवाल डीके सिंह ने बताया कि की पत्नी की तहरीर पर जेठ के खिलाफ मुकदमा लिखा गया है। शीघ्र ही गिरफ्तार कर उसे जेल भेजा जाएगा। हिन्दुस्थान समाचार/अम्बरीष/दीपक",crime
बिजली कंपनी कर्मचारी पर हमला करने के दो आरोपित गिरफ्तार,"बीकानेर, 21 अप्रैल (हि.स.)। बीकानेर स्थित बिजली कंपनी बीकानर इलेक्ट्रिसिटी सप्लाई लिमिटेड [बीकेईएसएल] के कर्मचारी पर हमला करने के ढाई माह पुराने मामले में बीछवाल थानाधिकारी मनोज शर्मा ने दो आरोपितों बापर्दा गिरफ्तार किया है। शिनाख्त परेड के बाद आरोपितों की पहचान उजागर की जाएगी। थानाधिकारी मनोज शर्मा ने बताया कि इससे पहले इरफान नाम के एक आरोपित को गिरफ्तार किया जा चुका है। वहीं मामले में अभी 1-2 गिरफ्तारी और हो सकती है। जानकारी के अनुसार बिजली कंपनी बीकानेर इलेक्ट्रिसिटी सप्लाई लिमिटेड के कर्मचारी प्रमोद वर्मा ने जयनारायण व्यास कॉलोनी थाने में आजम खान सहित अन्य के खिलाफ हमला करने का मुकदमा दर्ज करवाया था। आरोप था कि 28 जनवरी 2022 की शाम वह कंपनी की गाड़ी में घर की ओर जा रहा था। उसके साथ गाड़ी का चालक भी था। वे जैसे ही पवनपुरी के रतन कार गैराज के सामने पहुंचे, पीछे से एक बिना नंबरी कार आई। बदमाशों ने उनकी गाड़ी के आगे कार लगाकर रास्ता रोक लिया। कार में से पांच बदमाश उतरे। आरोपितों ने लाठी, सरियों से हमला बोल दिया। जयनारायण व्यास कॉलोनी थाना पुलिस ने आरोपियों के खिलाफ गंभीर धाराओं में मुकदमा दर्ज किया। हिन्दुस्थान समाचार/राजीव/संदीप",crime
"अलवर फिर हुआ शर्मसार, 15 साल की नाबालिग के साथ 4 युवकों ने किया गैंगरेप",अलवर. रेप और गैंगरेप जैसी गंभीर वारदातों के लिये देशभर में बदनाम हो चुका अलवर जिला एक बार फिर से शर्मसार (Ashamed) हो गया है. अलवर जिले के नारायणपुर थाना इलाके में 15 साल की एक नाबालिग लड़की के साथ दो दिन पहले गैंगरेप (Gang rape) की वारदात को अंजाम दिया गया है. वारदात सामने आने के बाद पुलिस महकमे में हड़कंप मच गया है. पीड़ित बच्ची के परिजनों ने बुधवार देर रात को इस संबंध में नारायणपुर थाने में आरोपियों के खिलाफ मामला दर्ज कराया है. मामले की जांच बानसूर पुलिस उपाधीक्षक मृत्युंजय मिश्रा को सौंपी गई हैं. आरोपियों की संख्या चार बताई जा रही है. पुलिस के मुताबिक गैंगरेप की यह वारदात 19 अप्रैल की रात को हुई है. नारायणपुर उपखंड के एक गांव में चार युवकों ने नाबालिग बच्ची के साथ गैंगरेप किया और बाद में मौके से फरार हो गये. फरार होते समय आरोपी नाबालिग को धमकी दे गये कि यदि उसने इस बारे में किसी को बताया तो उसके परिणाम बुरे होंगे. इससे पीड़िता एकबारगी तो डर गई लेकिन बाद में उसने हिम्मत कर अपने परिजनों को घटना के बारे बता दिया. पुलिस ने मुख्य आरोपी को किया राउंड अप उसके बाद 20 अप्रेल की देर रात को पीड़िता के परिजनों ने आरोपियों के खिलाफ मामला दर्ज कराया. पुलिस ने आरोपियों के खिलाफ पोक्सो एक्ट सहित आईपीसी की गंभीर धाराओं में मामला दर्ज किया है. पुलिस आरोपियों की तलाश में जुटी है. पुलिस के मुताबिक मुख्य आरोपी को राउंड अप कर लिया गया है. उससे पूछताछ की जा रही है. पीड़िता का मेडिकल मुआयना भी करवा लिया गया है. अलवर में अपराध का ग्राफ लगातार बढ़ता जा रहा है उल्लेखनीय है कि दिल्ली एनसीआर और हरियाणा बॉर्डर से सटा राजस्थान का अलवर जिला अपराध के लगातार बढ़ते ग्राफ को लेकर काफी बदनाम हो चुका है. अलवर जिले में लगातार बढ़ते क्राइम को देखते हुये भिवाड़ी को नया पुलिस जिला बनाया गया है. भिवाड़ी में अलग से पुलिस अधीक्षक की तैनातगी की गई है. उसके बाद अलवर के सभी थानों को अलवर और भिवाड़ी में बांट दिया गया है. लेकिन इसके बावजूद यहां क्राइम का ग्राफ कम नहीं हो पा रहा है.,crime
"दबंगों का कहर : घर में घुस महिला को पीटा, युवक की छत से लटका कर की पिटाई","बेगूसराय, 21 अप्रैल (हि.स.)। जमीन को लेकर होने वाले विवाद पर अंकुश लगाने के लिए सरकार एवं प्रशासन काफी प्रयास कर रही है, प्रत्येक शनिवार को थाना में अंचलाधिकारी एवं थानाध्यक्ष को जनता दरबार लगाकर मामले की सुनवाई करने का आदेश दिया गया है लेकिन बेगूसराय में अंचलाधिकारियों और थानाध्यक्षों की लापरवाही तथा भ्रष्टाचार पूर्ण कार्यशैली के कारण विवाद पर रोक नहीं लग पा रहा है। जमीन विवाद में दबंगों द्वारा तीन भाइयों पर जानलेवा हमला करने का एक वीडियो गुरुवार को काफी तेजी से वायरल हो रहा है। भगवानपुर थाना क्षेत्र के इस वीडियो में स्पष्ट रूप से देखा जा सकता है कि गरीब की जमीन पर कब्जा करने के लिए दबंग एक युवक को रस्सी से छत में लटका कर जबरदस्त पिटाई कर रहे हैं। घटना भगवानपुर थाना क्षेत्र के मखवा गांव की है। इस संबंध में घायल युवक रामप्रीत महतो ने बताया कि इन लोगों का मूल घर नौला है, वहां जमीन की कमी होने पर मखवा में एक कट्ठा जमीन खरीद कर घर बनाया। जिसमें पांच धुर जमीन पहले ही दबंगों ने जबरदस्ती कब्जा कर लिया, जबकि शेष जमीन में से भी चार धूर पर कब्जा करने के लिए लंबे समय से विवाद कर रहे हैं। बीते मंगलवार की रात जमीन कब्जा करने की कोशिश कर रहे दबंग प्रदीप महतो ने अपने सहयोगियों के साथ मिलकर घर में घुसकर महिलाओं पर हमला कर दिया, किसी तरह छुपकर परिवार वालों ने अपनी जान बचाई। मामले की शिकायत को लेकर जब भगवानपुर थाना गए तो थानाध्यक्ष ने केस लेने से इंकर कर दिया, थाना से लौटे तो दबंगों ने रामप्रीत के साथ-साथ उसके भाई सूरज और विकास को भी पकड़ लिया तथा जमकर पिटाई कर दी। इस बीच बदमाशों ने तलवार से हमला कर एक भाई का कान काटकर शरीर में कई अन्य जगह पर हमला भी किया, वहीं दूसरे भाई को छत से लटका कर जमकर पिटाई की गई। पिटाई से कराहता युवक छोड़ देने की गुहार लगाता रहा, लेकिन किसी ने एक भी नहीं सुनी, दबंगों के डर से गांव के लोग भी सिर्फ तमाशा देखते रहे। सूचना के बाद भी पुलिस ने कोई कार्यवाही नहीं की तो घायल दो युवक वीरपुर में एक कार्यक्रम में मौजूद केंद्रीय मंत्री गिरिराज सिंह के पास जब इसकी शिकायत किया तो मामले ने तूल पकड़ा तथा पुलिस कार्रवाई का दावा कर रही है। लेकिन पिटाई करने वाली किसी भी दबंग को गिरफ्तार नहीं कर सकी है। थानाध्यक्ष का कहना है कि दो पक्षों में लड़ाई हुआ था, जिसमें से एक पक्ष ने दूसरे पक्ष की बांधकर पिटाई की है, मामले की छानबीन किया जा रहा है। इधर, घायल तीनों भाइयों को इलाज के लिए बेगूसराय सदर अस्पताल में भर्ती कराया गया है। इस बीच पिटाई का वीडियो वायरल होने से लोगों में प्रशासन एवं कानून व्यवस्था के प्रति काफी आक्रोश देखा जा रहा है। हिन्दुस्थान समाचार/सुरेन्द्र",crime
908 ग्राम चरस के साथ आनी में व्यक्ति गिरफ्तार,"कुल्लू, 21 अप्रैल (हि.स.)। मणिकर्ण घाटी में पुलिस ने चरस तस्करी के आरोप में आनी के एक व्यक्ति को गिरफ्तार किया है। चरस तस्करी का मामला बुधवार बीती रात उस दौरान सामने आया जब मणिकरण पुलिस ड्खरा के समीप नाका पर मौजूद थी। उसी दौरान मलाणा की तरफ से एक व्यक्ति आया जोकि सामने पुलिस टीम को देखकर घबरा गया ओर छुपने का प्रयास करने लगा। पुलिस ने शक के आधार पर उस व्यक्ति को दबोच लिया जिसके कब्जे से पुलिस ने 908 ग्राम चरस बरामद की पुलिस ने चरस की खेप को कब्जे में लेकर आरोपी को गिरफ्तार कर लिया। पुलिस अधीक्षक कुल्लू गुरुदेव शर्मा ने बताया कि पुलिस ने आरोपी हेतराम निवासी गांव सुहल डाकघर लगौटी, तहसील आनी जिला कुल्लू के विरुद्ध मादक पदार्थ अधिनियम के तहत मामला दर्ज कर लिया है। पुलिस द्वारा आरोपी को न्यायालय में पेश करने की प्रक्रिया को पूरा किया जा रहा है। हिन्दुस्थान समाचार / जसपाल/सुनील",crime
जयपुर से फर्जी लेटर लेकर आए और निजी कंपनी के पावर बैंक से भरा आठ लाख का माल ले उड़े,"जोधपुर, 21 अप्रैल (हि.स.)। शहर के बोरानाडा इलाके में निजी मोबाइल के कर्मचारियों के साथ कुछ लोगों ने ठगी कर ली। जयपुर से कंपनी का प्रतिनिध बनकर फर्जी लेटर लेकर जोधपुर आए और यहां से कंपनी के नाम पर आठ लाख के पावर बैंक, बैटरियां और चार्जर को ले गए। माल जयपुर नहीं पहुंचा तो पता लगा कि अज्ञात लोग कंपनी में काम ही नहीं करते है। पुलिस अब सीसीटीवी फुटेज से बदमाशों का पता लगाने में जुटी है। बताया जाता है कि माल ट्रक में लादा गया और जोधपुर के माता का थान क्षेत्र में किसी अन्य ट्रक में भर लिया गया। बोरानाडा पुलिस थाने के एएसआई भरतलाल ने बताया कि इस बारे में सरगिया खुर्द भोपालगढ़ हाल एयरटेल कंपनी बोरानाडा के कार्मिक रामननिवास पुत्र मंगलाराम जाट की तरफ से यह रिपोर्ट दी गई। इसमें बताया कि कुछ दिनों पहले कुछ लोग कंपनी के कार्यालय बोरानाडा आए थे। उन लोगों ने खुद को कंपनी की तरफ से जयपुर से आना बताया और वर्कशॉप के लिए पावर बैंक आदि देने को कहा था। बदमाश बकायदा कंपनी का लेटर लेकर आए। यहां जोधपुर में बोरानाडा क्षेत्र से एयरटेल कंपनी के पावर बैंक, चार्जर आदि सामान एक ट्रक में लाद कर ले गए। आरंभिक पड़ताल में सामने आया कि बदमाशों ने सामान लदे ट्रक को माता का थान क्षेत्र में किसी अन्य ट्रक में लाद दिया। कंपनी की तरफ से आठ लाख का माल लादा गया था। जयपुर से पता लगा कि माल वहां से नहीं मंगवाया गया था। तब घटना में ठगी का पता लगा। इस पर बोरानाडा थाने में मामला दर्ज करवाया गया है। हिन्दुस्थान समाचार/सतीश/संदीप",crime
पैरोल से फरार दस हजार का इनामी अवैध पिस्टल और कारतूस के साथ गिरफ्तार,"जोधपुर, 21 अप्रैल (हि.स.)। कमिश्नरेट की डांगियावास पुलिस ने बुधवार देर रात दस हजार के एक इनामी आरोपित को गिरफ्तार कर उसके पास से अवैध पिस्टल और कारतूस को जब्त किया है। वह चार प्रकरणों में वांछित था और पैरोल से फरार भी चल रहा था। डांगियवास पुलिस ने उसके खिलाफ आम्र्स एक्ट में केस बनाया है। अभियुक्त से पूछताछ की जा रही है। डांगियावास थानाधिकारी एवं प्रशिक्षु आईपीएस अभिषेक शिवहरे ने बताया कि रात को पुलिस की तरफ से गश्त में खतियासनी से कोकूंडा जाने वाली रोड पर चेकिंग की गई। तब एक शख्स को बाइक पर जाते पकड़ उसकी तलाशी ली गई। तलाशी में उसके पास से एक देशी पिस्टलमय कारतूस जब्त हुआ। इस पर आरोपित पीपाड़ के कुड़ निवासी सुरजाराम पुत्र प्रतापराम जाट को आम्र्स एक्ट में गिरफ्तार कर लिया गया। उन्होंने बताया कि पकड़ा गया आरोपी दस हजार का इनामी है। वह पैरोल पर फरार होने के साथ बनाड़ थाने में एनडीपीएस एक्ट में भी वांटेड था। चार प्रकरणों में वांछित चल रहा था। हिन्दुस्थान समाचार/सतीश/संदीप",crime
महिला से छेड़छाड़ के आरोप में शिक्षक गिरफ्तार,"सिलीगुड़ी, 21 अप्रैल (हि.स.)। प्रधान नगर थाने की पुलिस ने महिला के साथ छेड़छाड़ करने के आरोप में एक शिक्षक को बुधवार रात गिरफ्तार किया है। गिरफ्तार शिक्षक का नाम प्रवीर बर्मन (48) है। वह रविंद्र नगर इलाके का निवासी बताया जा रहा है। वह सिलीगुड़ी बॉयज हाई स्कूल का शिक्षक है। पुलिस सूत्रों के अनुसार, गत सात फरवरी को रेगुलेटेड मार्केट के दो नंबर गेट के पास एक महिला अपनी बहन के साथ मार्केट करके जा रही थी। आरोप है कि उसी समय आरोपित शिक्षक प्रवीर बर्मन ने दोस्त के साथ बाइक से आकर उक्त महिला के साथ छेड़छाड़ किया। जिसके बाद उक्त महिला ने नौ फरवरी को इस संबंध में प्रधान नगर थाने में शिक्षक के खिलाफ लिखित शिकायत दर्ज करवाई थी। शिकायत दर्ज होने के बाद से आरोपित शिक्षक फरार चल रहा था। आरोपित शिक्षक की तलाश में जुटी पुलिस ने बुधवार रात उसे सिलीगुड़ी में अभियान चलाकर गिरफ्तार कर लिया। पुलिस आगे की कार्रवाई में जुट गई है। हिन्दुस्थान समाचार /सचिन /सुगंधी",crime
रायपुर: नाबालिग लड़के को प्रताड़ित करने वाले दो आरोपित गिरफ्तार,"रायपुर, 21 अप्रैल (हि.स.)। रायपुर में एक नाबालिग लड़के को बंधक बनाकर शारीरिक व मानसिक रूप से प्रताड़ित करने वाले दो आरोपितों को राजेन्द्र नगर पुलिस ने बुधवार की देर शाम को गिरफ्तार किया है।  पुलिस से मिली जानकारी के मुताबिक राजेन्द्र नगर में ब्लॉक डी नंबर 502 सोलस हाईट न्यू राजेन्द्र नगर में आरोपित रूबी मसीह एवं अभिजीत वर्मा ने पीड़ित प्रवीण कुमार पिता भवानी कुमार आचार्य (17) को 16 अप्रैल से 20 अप्रैल तक बंधक बनाकर रखा था। इस दौरान आरोपितों ने प्रवीण से मारपीट करने के साथ मानसिक रूप से भी प्रताड़ित करते रहे। घटना की जानकारी होने पर रायपुर जिला बाल संरक्षण इकाई महिला एवं बाल विकास विभाग के अभिमन्यू बरिहा द्वारा राजेन्द्र नगर थाना में एफआईआर दर्ज कराई गई है। पुलिस मामले में आरोपितों के खिलाफ अपराध दर्ज कर मामले की जांच में जुटी है। हिन्दुस्थान समाचार/ गेवेन्द्र",crime
"लूडो खेलते-खेलते हुआ प्यार, प्रेमी से मिलने UP से बिहार आ गई लड़की, फिर जो हुआ उसने पुलिस को भी कर दिया हैरान","छपरा: बिहार के छपरा में रहने वाले एक युवक को उत्तर प्रदेश के आगरा में रहने वाली युवती से ऑनलाइन लूडो गेम खेलने के चलते प्यार हो गया। दोनों के बीच मोबाइल पर बातचीत होने लगी तथा नजदीकियां बढ़ गई। फिर युवती अपने घर से बिना किसी को कुछ बताए युवक से मिलने छपरा के मढ़ौरा पहुंच गई। सब कुछ प्रेमी जोड़े के अनुसार चल रहा था। मगर कहानी ने यू-टर्न लिया तथा प्रेमी जेल की सलाखों के पीछे पहुंच गया। बुधवार को आगरा पुलिस छपरा के मढ़ौरा पहुंची तथा वहां से अगहरा गांव के इंटर में पढ़ने वाले 19 वर्षीय विद्यार्थी को किडनैपिंग के इल्जाम में गिरफ्तार कर लिया। पुलिस ने वहां से युवती को भी बरामद कर लिया। दरअसल 3 दिन पहले आगरा की युवती तथा मढ़ौरा अगहरा के युवक के बीच मोबाइल से ऑनलाइन लूडो खेलने के चलते जान पहचान हो गई थी। दोनों के बीच प्रेम प्रसंग बढ़ा तथा युवती आगरा से अपने परिवार वालों को बिना बताए युवक से मिलने भागकर मढ़ौरा आ गई। फिर युवती के घरवालों ने थाने में अपनी बेटी के अपहरण का मुकदमा दर्ज करा दिया। उत्तर प्रदेश पुलिस ने दोनों को मढ़ौरा के भिन्न-भिन्न जगहों से गिरफ्तार कर अपने साथ उत्तर प्रदेश लेकर चली गई है। इस सिलसिले में गौरा ओपी इंचार्ज नित्यानंद सिंह ने बताया कि राहुल की गिरफ्तारी हुई है। साथ ही उन्होंने कहा कि इस बारे में अधिक खबर नहीं है। क्योंकि उत्तर प्रदेश पुलिस ने सादे कपड़ों में आई तथा चुपचाप युवक को गिरफ्तार किया। जिसमें एक महिला पुलिस भी सम्मिलित थी। ये घटना पूरी तरह प्रेम प्रसंग से जुड़ी हुई है। पुलिस ने मढ़ौरा से युवती को भी बरामद कर लिया है। युवती 3 दिन पहले मढ़ौरा के अगहरा गांव के एक युवक को लेकर मढ़ौरा नगर में आई थी। जहां उसने एक मकान मालिक से चर्चा कर आधार कार्ड के सहारे मकान किराये पर ले लिया तथा रहने लगी। इस बीच शिकायत दर्ज होने के पश्चात् उत्तर प्रदेश पुलिस एक्टिव हुई तथा मोबाइल सर्विलांस के आधार पर लड़के की पहचान कर उसे गिरफ्तार कर लिया तथा युवती को भी किराये के कमरे से बरामद कर लिया। इस मामले के सामने आने के बाद से लूडो ऑनलाइन गेम की चर्चा पूरे क्षेत्र में जोरों से चल रही है। दिल्ली में अपराधी बेख़ौफ़, घर के पास भाजपा नेता जीतू चौधरी की 4 गोलियां मारकर हत्या मुस्लिम महिला को नहीं पहनना हिजाब, पति डालता है दबाव.., पुलिस में पहुंचा मामला शर्मनाक! 10 वर्षीय मासूम के साथ किया रेप, रिश्तेदार ही निकला आरोपी",crime
"रेलवे सुरक्षा बल थानाधिकारी, कांस्टेबल और दलाल पांच हजार रुपये की रिश्वत लेते गिरफ्तार","जयपुर, 21 अप्रैल (हि. स.)। भ्रष्टाचार निरोधक ब्यूरो की कोटा टीम ने गुरुवार को कार्रवाई करते हुए थानाधिकारी थाना रेलवे सुरक्षा बल रामगंजमंडी जिला कोटा, कांस्टेबल थाना रेलवे सुरक्षा बल रामगंजमंडी जिला कोटा एवं दलाल को परिवादी से पांच हजार रुपये की रिश्वत लेते रंगे हाथों गिरफ्तार किया है।  भ्रष्टाचार निरोधक ब्यूरो महानिदेशक भगवान लाल सोनी ने बताया कि एसीबी की कोटा टीम को परिवादी द्वारा शिकायत दी गई कि रेलवे स्टेशन रामगंजमंडी पर पानी की ट्राली के निर्बाध संचालन की एवज में मासिक बंधी के रूप में थानाधिकारी थाना रेलवे सुरक्षा बल रामगंजमंडी जिला कोटा ब्रजमोहन, कांस्टेबल रणधीर सिंह जाट अपने दलाल राहुल वैष्णव के माध्यम से पांच हजार रुपये की रिश्वत राशि मांग रहे है। एसीबी कोटा के अतिरिक्त पुलिस अधीक्षक ठाकुर चन्द्रशील कुमार के नेतृत्व में शिकायत का सत्यापन कर ट्रेप कार्रवाई करते हुये दलाल राहुल वैष्णव को परिवादी से पांच हजार रुपये की रिश्वत राशि लेते गिरफ्तार किया गया है। आरोपित थाना अधिकारी ब्रजमोहन मीणा और कांस्टेबल रणधीर सिंह जाट को भी प्रकरण में संलिप्तता के आधार पर गिरफ्तार किया गया है। हिंदुस्थान समाचार/ दिनेश/संदीप",crime
"बीमार आदमी को दिया जानवरों को लगने वाला इंजेक्शन, 470 रुपये भी वसूले! झोलाछाप डॉक्टर को छोडऩे पर एएसआई निलंबित","बारीपदा (ओडिशा): ओडिशा पुलिस ने गुरुवार को मयूरभंज जिले में एक झोलाछाप डॉक्टर द्वारा एक व्यक्ति को पशुओं को लगने वाला इंजेक्शन लगाने के कथित मामले में ड्यूटी के दौरान लापरवाही बरतने के आरोप में सहायक उप निरीक्षक को निलंबित कर दिया। मयूरभंज के एसपी खिलाड़ी ऋषिकेश ज्ञानदेव ने महुलडीहा थाने में तैनात एएसआई पबित्र मोहन राउत को निलंबित कर दिया। एएसआई पर आरोप है कि उन्होंने स्थानीय लोगों द्वारा पशुओं को दिया जाने वाला इंजेक्शन आदमी को लगाने के एक प्रकरण में झोलाछाप डॉक्टर को पुलिस के हवाले किया था, लेकिन राउत ने उसे जाने दिया। क्योंझर जिले के कांतिपाल के बिश्वनाथ बेहरा (62) के रूप में पहचाने जाने वाले झोलाछाप डॉक्टर ने 16 अप्रैल को पीठ दर्द से पीड़ित 55 वर्षीय श्रीकांत मोहंता को तीन पशुओं के इंजेक्शन दे दिए थे। इसके अलावा उसने मोहंता को कुछ गोलियां भी दीं और उसे दिन में दो बार सेवन करने का सुझाव दिया। बिश्वनाथ ने जानवरों वाला इंजेक्शन लगाने के लिए मरीज से 470 रुपये वसूले थे। संयोग से, पशु दवा लेने के बावजूद रोगी पर ऐसा कोई प्रतिकूल प्रभाव नहीं पड़ा। हालांकि, मरीज के बेटे को बिश्वनाथ पर झोलाछाप डॉक्टर होने का शक था। उसने ठाकुरमुंडा के एक डॉक्टर को इंजेक्शन की तस्वीर भेजी, जिन्होंने पुष्टि की कि इंजेक्शन जानवरों को दिया जाता है। महुलडीहा थाना पुलिस ने झोलाछाप डॉक्टर के खिलाफ मामला दर्ज कर लिया है। एएसआई से जाने की अनुमति मिलने के बाद वे फरार हो गया था। फिलहाल पुलिस ने फरार झोलाछाप डॉक्टर की तलाश में छापेमारी शुरू कर दी है।",crime
"अवैध बालू लदा दो ट्रैक्टर जब्त, दो गिरफ्तार","सिलीगुड़ी, 21 अप्रैल (हि.स.)। सिलीगुड़ी महकमा के नक्सलबाड़ी में पुलिस ने अवैध बालू लदे दो ट्रैक्टरों को जब्त किया है। इस मामले में दोनों ट्रैक्टरों के चालक को भी गिरफ्तार किया है। इनके नाम जतिन राय और नकुल राजगढ़ है। जिसमें जतिन, विजयसिंह जोत और नकुल, हाथीघिसा के चियारुजोत के रहने वाले है। पुलिस सूत्रों के अनुसार, दोनों ट्रैक्टरों को नक्सलबाड़ी के अटलघाट से अवैध रूप से बालू ले जाने के आरोप में जब्त किया है। पुलिस आगे की कार्रवाई में जुट गई है। हिन्दुस्थान समाचार/सचिन /सुगंधी",crime
"नारनौल: पंजाब नेशनल बैंक में चोरी का प्रयास, पास के घर की दीवार तोड़कर अंदर घुसे थे चोर",विस्तार  नारनौल के नागरिक अस्पताल के पास स्थित पंजाब नेशनल बैंक की शाखा में बुधवार रात को दीवार तोड़कर अंदर घुसे चोरों ने चोरी का प्रयास किया लेकिन कामयाब नहीं हो पाए। चोरों ने ग्राइंडर से एटीएम को तोड़ दिया लेकिन पैसे डाले जाने वाला लॉकर उनसे नहीं खुल पाया। यह पूरी वारदात सीसीटीवी में कैद हो गई। पहले दिन ज्वाइन किए नए एसपी विक्रांत भूषण ने सूचना मिलने पर मुआयना किया। पुलिस के मुताबिक बुधवार को कर्मचारी बैंक बंद करके घर चले गए थे। वीरवार सुबह लगभग साढ़े 6 बजे जब सफाई कर्मचारी बैंक पहुंचा तो उसने बैंक के अंदर दीवार टूटी देखी। इस पर तत्काल सूचना शाखा प्रबंधक लीलाराम को दी। तुरंत कर्मचारी मौके पर पहुंचे और पुलिस को मामले की जानकारी दी। सिटी थाना प्रभारी संतोष कुमार मौके पर पहुंचे और एफएसएल टीम को भी बुलाया। पुलिस ने शाख प्रबंधक लीलाराम की शिकायत पर चोरों के खिलाफ मामला दर्ज कर लिया है। शातिर अंदाज में वारदात को अंजाम देने का किया प्रयास चोरों ने शातिर अंदाज में बैंक से चोरी करने का प्रयास किया। बैंक के बगल में छह महीने से एक खाली मकान है। मकान के पीछे रेलवे लाइन एवं झाड़ियां हैं। चोरों ने रेलवे लाइन की ओर से खाली मकान की खिड़की तोड़कर अंदर घूसे। इसके बाद उसी मकान के एक कमरे की दीवार तोड़कर आंगन में आ गए। उस आंगन में बैंक की दीवार तोड़कर अंदर घुसे। यह दीवार लगभग 18 इंच बताई जा रही है।  चोरों ने दो से ढाई घंटे बैंक के अंदर रहे चोर सीसीटीवी कैमरे के अंदर दो नकाबपोश लगभग 12.40 बजे बैंक की दीवार तोड़कर अंदर घुसे हैं। उन्होंने हाथ में दस्ताने पहने हुए हैं और उनके हाथ में एक ग्राइंडर है। बैंक के अंदर उन्होंने सभी कांउटरों को चेक किया। इसके बाद बेसमेंट में बने स्ट्रांग रूम में जाकर आए। बाद में उन्होंने अंदर गेट के पास कैबिन में रखे एटीएम को निशाना बनाया। चोरों ने एटीएम को गाइंडर से काट दिया लेकिन नीचे का बॉक्स उनसे नहीं खुल पाया। लगभग दो से ढाई घंटे अंदर कार्रवाई करने के बाद वो फरार हो गए।  सायरन अलार्म के तार काटे बैंक में दिन के समय तो सिक्योरिटी गार्ड रहता है लेकिन रात के समय कोई नहीं होता। चोरों ने अंदर घुसते ही एक कैमरे का मुंह ऊपर कर दिया। इसके अलावा चोरों ने सायरन अलार्म तथा फायर अलॉर्म के तार काट दिए। इस वजह से अलॉर्म भी नहीं बजा। एसपी की पहले दिन से ही परीक्षा शुरू एसपी चंद्रमोहन के तबादले के बाद गुरुवार को ही नए एसपी विक्रांत भूषण ने ज्वाइन किया है। ज्वाइन करने के पहले दिन से ही उनकी परीक्षा शुरू हो गई। बैंक में चोरी के प्रयास की वारदात का पता लगते ही एसपी मौके पर पहुंचे। एसपी ने बताया कि सीसीटीवी कैमरे में दो नकाबपोश 12:40 बजे बैंक के अंदर घुसे हैं और लगभग 3:05 बजे वो वापस गए हैं। उन्होंने बताया कि आरोपियों को पकड़ने के लिए उनकी टीमें लगी हुई हैं। जल्द ही आरोपियों को गिरफ्तार कर लिया जाएगा।,crime
"ऑनलाइन लूडो खेलने के दौरान हुआ प्यार, प्रेमी से मिलने घर छोड़कर यूपी की लड़की पहुंची बिहार","आगरा: ऑनलाइन लूडो गेम खेलने के दौरान बिहार के छपरा के निवासी एक लड़के को यूपी के आगरा की एक लड़की से प्यार हो गया. दोनों के बीच फोन पर बातें होने लगी और नजदीकियां बढ़ गई. फिर लड़की अपने घर से बगैर किसी को कुछ बताए लड़के से मिलने छपरा के मढ़ौरा जा पहुंची. सब कुछ प्रेमी जोड़े के हिसाब से ही चल रहा था. मगर कहानी ने यू-टर्न लिया और प्रेमी जेल में पहुंच गया. दरअसल, बुधवार को आगरा पुलिस, छपरा के मढ़ौरा पहुंची और वहां से अगहरा गांव के इंटर में पढ़ने वाले 19 वर्षीय छात्र को किडनेपिंग के आरोप में अरेस्ट कर लिया. पुलिस ने वहां से लड़की को भी बरामद कर लिया. दरअसल, कुछ समय पहले आगरा की लड़की और मढ़ौरा अगहरा के लड़के के बीच मोबाइल से ऑनलाइन लूडो खेलने के दौरान बातचीत शुरू हुई थी. दोनों के बीच नजदीकियां बढ़ीं और लड़की आगरा से अपने घरवालों को बिना बताए लड़के से मिलने भागकर मढ़ौरा आ गई. फिर लड़की के परिजनों ने थाने में अपनी बेटी के किडनैप होने का केस दर्ज करा दिया. जिसके बाद यूपी पुलिस ने दोनों को मढ़ौरा के अलग-अलग स्थानों से अरेस्ट किया और अपने साथ यूपी ले आई. इस मामले में गौरा ओपी इंचार्ज नित्यानंद सिंह ने बताया कि राहुल को गिरफ्तार किया गया है. साथ ही उन्होंने कहा कि इस बारे में अधिक जानकारी नहीं है. यूपी पुलिस सादे कपड़ों में बिहार आई थी और चुपचाप लड़के को अरेस्ट किया. यूपी पुलिस के साथ एक महिला पुलिस भी थी. ये मामला पूरी तरह प्रेम प्रसंग से संबंधित है. किडनेपिंग का केस दर्ज होने के बाद यूपी पुलिस हरकत में आई और मोबाइल सर्विलांस के आधार पर युवक की पहचान कर उसे अरेस्ट कर लिया और लड़की को भी किराये के कमरे से बरामद कर लिया. इस घटना के सामने आने के बाद से लूडो ऑनलाइन गेम की चर्चा पूरे इलाके में हो रही है. शर्मनाक! 10 वर्षीय मासूम के साथ किया रेप, रिश्तेदार ही निकला आरोपी दिल्ली में अपराधी बेख़ौफ़, घर के पास भाजपा नेता जीतू चौधरी की 4 गोलियां मारकर हत्या",crime
जम्मू- कश्मीर के बारामूला में सेना से मुठभेड़ में लश्कर का शीर्ष कमांडर ढेर,"नई दिल्ली/ टीम डिजिटल। जम्मू- कश्मीर के बारामूला जिले में बृहस्पतिवार तड़के सुरक्षाबलों और आतंकवादियों के बीच मुठभेड़ में लश्कर-ए-तैयबा का शीर्ष कमांडर युसूफ कांतरू मारा गया। पुलिस के एक अधिकारी ने यह जानकारी दी। अधिकारी ने बताया कि शुरुआती मुठभेड़ में सेना के तीन जवान भी घायल हो गए। अधिकारी के मुताबिक, उत्तरी कश्मीर में बारामूला के मालवाह इलाके में आतंकवादियों की मौजूदगी की सूचना के आधार पर सुरक्षाबलों ने इलाके की घेराबंदी कर वहां तलाश अभियान शुरू किया था। उन्होंने बताया कि आतंकवादियों के सुरक्षाबलों पर गोलीबारी करने के बाद अभियान मुठभेड़ में तब्दील हो गया। सुरक्षाबलों ने भी आतंकवादियों की गोलीबारी का माकूल जवाब दिया। कश्मीर के पुलिस महानिरीक्षक (आईजीपी) विजय कुमार ने कहा, 'लश्कर-ए-तैयबा का शीर्ष कमांडर युसूफ कांतरू बारामूला मुठभेड़ में मारा गया।' उन्होंने बताया कि कांतरू नागरिकों और सुरक्षा कर्मियों की हत्या की कई घटनाओं में शामिल था। आईजीपी कुमार ने कहा, 'कांतरू हाल ही में बडगाम जिले में एक विशेष पुलिस अधिकारी और उसके भाई, एक सैनिक और एक नागरिक की हत्या में भी शामिल था।' उन्होंने कहा कि लश्कर-ए-तैयबा के कमांडर का मारा जाना 'एक बड़ी सफलता है।' कुमार ने इससे पहले एक ट्वीट करते हुए शुरुआती मुठभेड़ में तीन जवानों को मामूली चोटें आने की जानकारी दी थी। अधिकारी ने बताया हथियार और गोला बारूद भी बरामद किए गए हैं।",crime
"कार के धक्के से अधेड़ की मौत, आक्रोशित ग्रामीणों ने किया सड़क जाम","मीरजापुर, 21 अप्रैल (हि.स.)। अदलहाट थाना क्षेत्र के वाराणसी- शक्तिनगर मार्ग पर कौड़िया कला गांव में बुधवार की देर रात कार की चपेट में आने से अधेड़ की मौत हो गई। आक्रोशित ग्रामीणों ने लगभग डेढ़ घंटे तक मार्ग जाम कर दिया।  कौड़िया कला निवासी राजकुमार विश्वकर्मा (57) पुत्र स्व. खरपत विश्वकर्मा देर रात साढ़े घर से निकल सड़क पार कर रहा था। इसी दौरान अहरौरा से नरायनपुर की ओर जा रही तेज रफ्तार कार ने टक्कर मार दिया, जिससे वे सड़क पर लहूलुहान होकर गिर पड़ा। हादसे के बाद चालक कार लेकर फरार हो गया लेकिन डिवाइडर से टकराने के कारण कार का नम्बर प्लेट सहित बम्फर टूट कर सड़क पर गिर गया। घटना से आक्रोशित गामीणों ने मार्ग को डेढ़ घंटे तक जाम रखा। मौके पर पहुंचे प्रभारी निरीक्षक नवीन कुमार तिवारी के समझाने पर जाम समाप्त हुआ। मृतक के पुत्र आनंद विश्वकर्मा की तहरीर पर पुलिस ने मुकदमा पंजीकृत कर शव को पोस्टमार्टम के लिए भेज दिया। हिन्दुस्थान समाचार/गिरजा शंकर",crime
"दंपत्ति ने पार्टनरशिप के नाम पर होटल मालिक को लगाया 75 लाख का चूना, केस दर्ज","शिमला, 21 अप्रैल (हि.स.)। राजधानी शिमला में एक दंपत्ति ने पार्टनरशिप के नाम पर होटल मालिक को 75.17 लाख रुपये का चूना लगाने का मामला सामने आया है। रुपये हड़पने के बाद दंपत्ति फरार हो गया। पुलिस ने होटल मालिक की शिकायत पर दंपत्ति के विरुद्ध धोखाधड़ी के दर्ज कर जांच शुरू कर दी है। मामला राजधानी शिमला के बालूगंज थाना क्षेत्र का है। शिमला के खलीनी निवासी देवराज वर्मा ने पुलिस को अपनी शिकायत में कहा है कि वह आईएसबीटी के समीप एक निजी होटल का मालिक है, जिसमें मोनिका नामक महिला पार्टनर है। मोनिका ने होटल को लेकर जनरल पावर आफ अटार्नी अपने पति को प्रदान की है। शिकायतकर्ता का कहना है कि दंपत्ति ने पार्टनशिप के नाम पर उससे 75.17 लाख रुपये का ऋण लिया। होटल की लीज एग्रीमेंट के दौरान आरोपितों ने सिक्यूरिटी के तौर पर 15 लाख रुपये के तीन चेक दिए थे लेकिन ये चेक भी फर्जी निकले। दोनों आरोपितों ने अब तक ऋण की राशि को नहीं चुकाया है। पुलिस जांच अधिकारी ने गुरुवार को बताया कि इस मामले में धोखाधड़ी की प्राथमिकी दर्ज कर ली गई है। जांच चल रही है। हिन्दुस्थान समाचार/उज्जवल",crime
बिहार के रोहतास में स्टेट बैंक का एटीएम तोड़ 25 लाख की चोरी,"- तीन चोरों ने दिया घटना को अंजाम - जांच में जुटी पुलिस डेहरी आन सोन ,21 अप्रैल (हि.स.)। बिहार में रोहतास जिले के रोहतास थाना क्षेत्र के रोहतास बाजार ( अकबरपुर) में राष्ट्रीय राजमार्ग संख्या 119 के किनारे स्थित भारतीय स्टेट बैंक का एटीएम चोरों ने बुधवार की देर रात तोड़ उसमें रखे 24 लाख 59 हजार रुपये ले उड़े । घटना की जानकारी गुरुवार की सुबह हुई।जिसके बाद पुलिस जांच में जुटी हुई है। सीसीटीवी फुटेज में तीन चोरों द्वारा घटना को अंजाम दिए जाने की बात सामने आई है। थानाध्यक्ष सुबोध कुमार ने बताया कि आज सुबह एटीएम टूटे होने की सूचना उन्हें लोगों से मिली। जिसके बाद वे घटनास्थल पर पहुंच जांच शुरू कर दी है। एटीएम के आसपास लगी सीसीटीवी फुटेज की जांच की गई है, जिसमें तीन चोर जो मुंह बांधे हुए थे उनके द्वारा घटना को अंजाम दिया गया है।थानाध्यक्ष ने बताया कि पुलिस सीसीटीवी फुटेज के आधार पर अपराधियों की पहचान में जुट गई है। हिन्दुस्थान समाचार /गोविन्द",crime
अवैध रूप से लकड़ी ले जा रहा वाहन जब्त,"नगांव (असम), 21 अप्रैल (हि.स.)। नगांव जिला के कामपुर इलाके में पुलिस ने अवैध रूप से लकड़ी ले जा रहे एक वाहन को जब्त किया है। पुलिस ने गुरुवार को बताया कि गुप्त सूचना के आधार पर चलाया गया। अभियान के दौरान कामपुर के बकुलगुरी इलाके से अवैध रूप से लकड़ी से ले जा रहे टाटा मोबाइल वाहन (एएस-12सी-3731) को जब्त किया गया है। वाहन में अवैध तरीके से भारी मात्रा में लकड़ी की तस्करी की जा रही थी। लकड़ी समेत वाहन को पुलिस ने कामपुरा आंचलिक वन विभाग को सौंप दिया है। वन विभाग इस संबंध में प्राथमिकी दर्ज कर मामले की जांच कर रही है। इस मामले में किसी की भी गिरफ्तारी नहीं हो पायी। पुलिस को देख तस्कर मौके से फरार हो गये। हिन्दुस्थान समाचार/ असरार",crime
"मुस्लिम महिला को नहीं पहनना हिजाब, पति डालता है दबाव.., पुलिस में पहुंचा मामला","लखनऊ: उ त्तर प्रदेश के बरेली की एक महिला डॉक्टर का आरोप है कि उनका पति उन्हें हिजाब पहनने के लिए मजबूर करता है। शिकायत मिलने के बाद CO ने बारादरी पुलिस को मामले की जांच के निर्देश दिए हैं। पीलीभीत बाईपास स्थित एक कालोनी में रहने वाली डॉक्टर सना खान ने पुलिस को दी गई शिकायत में बताया है कि 25 अक्टूबर 2017 को उनका निकाह फाइक इन्क्लेव के रहने वाले डॉ. तनीम साबिर के साथ हुआ था। डॉ. तनीम साबिर के पिता फहीम साबिर कैंट सीट से दो बार विधानसभा का चुनाव लड़ चुके हैं। शादी के चार माह बाद ही दोनों में विवाद होने लगा। ऐसे में 18 फरवरी 2019 को पति डॉ. तनीम साबिर, सास, ससुर व ननद के खिलाफ केस दर्ज कराया था, जो मामला अदालत में लंबित है। डॉ सना का आरोप है कि तनीम उनके घर वालों के खिलाफ अभद्र टिप्पणी करते हैं। लोगों को परिवार व रिश्तेदारों को लेकर अभद्र मैसेज भेजते हैं। हिजाब में रहने का दबाव डालते हैं। इससे परिवार के लोग मानसिक तनाव से गुजर रहा हैं। डॉ सना ने बताया कि, उनके शौहर उन्हें मुकदमे में समझौता करने की धमकी भी देते हैं। ऐसा नहीं करने पर परिवार सहित जान से मारने की धमकी देते हैं। उनके और परिवार के बारे में सोशल मीडिया पर भी अभ्रद बातें लिखते हैं। डॉ सना खान ने पति तनीम द्वारा लिखी गईं पोस्ट की स्क्रीनशॉट भी पुलिस को सौंपी हैं। CO (क्राइम) डॉ. दीप शिखा का कहना है कि मामले की जांच के बाद आगे की कार्रवाई की जाएगी। शर्मनाक! 10 वर्षीय मासूम के साथ किया रेप, रिश्तेदार ही निकला आरोपी दिल्ली में अपराधी बेख़ौफ़, घर के पास भाजपा नेता जीतू चौधरी की 4 गोलियां मारकर हत्या साइबर अपराध पुलिस ने कुड्डालोर में महिला की तस्वीरों को मॉर्फ करने के आरोप में 2 लोगों को गिरफ्तार किया",crime
"पटना में आर्मी स्कूल की शिक्षिका ने की आत्महत्या, फ्लैट में झुलती मिली लाश","पटना. पटना से सटे दानापुर में आर्मी स्कूल की शिक्षिका ने आत्महत्या कर ली. आरोप है कि लेडी टीचर ने ससुराल वालों की प्रताड़ना से तंग आकर फांसी लगा लिया और अपनी जान दे दी. घटना बुधवार की देर रात की बताई जाती है. बताया जाता है कि शिक्षिका दानापुर आर्मी स्कूल में पढ़ाती थी. मृतका का नाम शालिनी तिवारी बताया जाता है जो खगौल थाना क्षेत्र के आरपीएस रोड के मुंडेश्वरी अपार्टमेंट में फ्लैट संख्या 5 में रहती थी. मृतका बिहटा के रहने वाले राजापुर निवासी राहुल कुमार त्रिपाठी की पत्नी थी. शालिनी ने फ्लैट के कमरे में आत्महत्या कर ली. जब तक परिजनों को पता चलता तब तक काफी देर हो चुकी थी फिर भी जान बचाने के लिए शालिनी के पति जो एक प्राइवेट अस्पताल में टेक्नीशियन का काम करते हैं वह अपनी पत्नी को एक निजी अस्पताल में ले गये जहां डॉक्टरों ने उन्हें मृत घोषित कर दिया. पत्नी के मरते ही पति फरार हो गया. मृतका के भाई शिवम कुमार ने बताया कि पति और ससुराल वालों द्वारा बार-बार लग्जरी कार की मांग की जाती थी और बहन शालिनी उसे बार-बार इस बात को बताती भी थी. इसके लिए उसकी बहन के साथ मारपीट की जाती थी. शिवम के अनुसार उसकी बहन पीएचडी करना चाहती थी और प्रोफेसर बनना चाहती थी. 3 साल पहले ही शालिनी की शादी बिहटा के रहने वाले राहुल कुमार त्रिपाठी से हुई थी. मायके वालों ने बड़े ही धूमधाम के साथ है शालिनी की शादी की थी लेकिन शादी के बाद से ही ससुराल वाले लगातार प्रताड़ित कर रहे थे और लग्जरी कार की मांग कर रहे थे. इस मांग को पूरा नहीं कर पाने पर उसे बार-बार मारा पीटा जाता था और धमकी भी दी जाती थी. आत्महत्या के इस मामले में शालिनी के भाई ने शालिनी के पति राहुल कुमार, ससुर विमल कुमार त्रिपाठी, सास ममता देवी, देवर रोहित कुमार त्रिपाठी, ननद खुशबू त्रिपाठी पर आरोप लगाते हुए शास्त्रीनगर में बयान दर्ज कराया है. इस मामले में खगौल थाना में दहेज हत्या का मामला दर्ज कराया जा रहा है. पुलिस फिलहाल मामले की छानबीन में जुट गई है.",crime
ड्रग्स समेत दो तस्कर गिरफ्तार,"गुवाहाटी, 21 अप्रैल (हि.स.)। वेस्ट गुवाहाटी डिस्ट्रिक्ट पुलिस की स्पेशल स्क्वाड टीम ने गुप्त सूचना के आधार पर अभियान चलाकर ड्रग्स की तस्करी मामले में शामिल दो तस्करों को गिरफ्तार किया है। पुलिस ने गुरुवार को बताया कि बीती रात गुप्त सूचना के आधार पर सराईघाट पुल के करीब चलाए गए अभियान के दौरान 11 प्लास्टिक के छोटे-छोटे कंटेनर में भर कर रखी गयी हेरोइन, एक फोर्ड कार (एएस-01एआर-6917), दो मोबाइल फोन सहित राहुल अली और राहुल अहमद को गिरफ्तार किया गया है। गिरफ्तार दोनों तस्कर बाईहटा चाराली के रहने वाले बताए गए हैं। पुलिस इस संबंध में जालुकबारी थाने में एनडीपीएस एक्ट के तहत एक प्राथमिकी दर्ज कर गिरफ्तार दोनों तस्करों से सघन पूछताछ कर रही है। हिन्दुस्थान समाचार/ असरार/ अरविंद",crime
"शर्मनाक! 10 वर्षीय मासूम के साथ किया रेप, रिश्तेदार ही निकला आरोपी","पटना: बिहार की राजधानी पटना में एक 10 वर्षीय मासूम लड़की के साथ दुष्कर्म की घटना सामने आई है। मामले को अंजाम देने वाला अपराधी भी नाबालिग है। कहा जा रहा है कि जब मासूम घर पर अकेले थी उस वक़्त पड़ोस में रहने वाले नाबालिग लड़के ने उनकी बेटी के साथ दुष्कर्म किया। साथ ही लड़की को धमकाया तथा बोला कि इसके बारे में किसी को कुछ बताया तो वो उसका गला घोंटकर मार देगा। वही इस घटना के बाद से लड़की बहुत सहमी हुई है। दोनों परिवार एक दूसरे से परिचित हैं। लड़की की तबियत बिगड़ जाने के पश्चात् इस घटना का खुलासा हुआ। चिकित्सकों ने बच्ची का टेस्ट किया तथा पता चला कि उसके साथ दुष्कर्म की घटना हुई है। तत्पश्चात, पीड़ित बच्ची के माता-पिता को बताया गया। फिर माता-पिता ने बच्ची से बात की तथा उसने घरवालों के सामने पूरी घटना का खुलासा कर दिया। फिर मंगलवार देर शाम थाने में मुकदमा दर्ज कराया गया। पुलिस ने तत्काल एक्शन लेते हुए अपराधी के खिलाफ मुकदमा दर्ज कर उसे गिरफ्तार किया। पूछताछ में नाबालिग ने अपना जुर्म स्वीकार कर लिया है। बुधवार को पुलिस पीड़ित बच्ची का मेडिकल टेस्ट करवाया। वही घटना के बाद से बच्ची बहुत ज्यादा डरी हुई है। साइबर अपराध पुलिस ने कुड्डालोर में महिला की तस्वीरों को मॉर्फ करने के आरोप में 2 लोगों को गिरफ्तार किया विग के अंदर छुपा रखा था सोना, मलद्वार में भी थे दो केप्सूल.. IGI एयरपोर्ट पर दबोचा गया शातिर तस्कर भाजपा समर्थक 'मुस्लिम' युवक को 'काफिर' कह मस्जिद से भगाया, घर पर लाठी-डंडों से किया हमला",crime
"दिल्ली में अपराधी बेख़ौफ़, घर के पास भाजपा नेता जीतू चौधरी की 4 गोलियां मारकर हत्या","नई दिल्ली: दे श की राजधानी दिल्ली के मयूर विहार इलाके में अज्ञात हमलावरों ने बुधवार (20 अप्रैल 2022) को 42 वर्षीय भाजपा नेता जीतू चौधरी को गोली मारकर मौत के घाट उतार दिया। यह घटना रात लगभग 8:15 बजे घटी। रिपोर्ट के अनुसार, घटना के समय चौधरी अपने घर के नजदीक ही थे। इसी बीच बाइक सवार हमलावर आए और उन्हें 4 गोलियाँ मारी। पहली गोली सीधे भाजपा नेता के सिर में लगी, जबकि बाकी तीन गोलियाँ उनके पेट में लगी। एक पुलिस अधिकारी ने बताया है कि हत्या का केस दर्ज कर लिया गया है। प्रत्यक्षदर्शियों ने बताया मयूर विहार फेज-3 स्थित घर के बाहर मोटरसाइकिल पर आए कुछ अज्ञात हमलावरों ने उन्हें गोली मारी थी। वारदात को अंजाम देने के बाद हमलावर मौके से भाग निकले। घटना के बाद मयूर विहार फेज-3 में लोगों की भारी भीड़ जमा हो गई थी। पेट्रोलिंग कर रही पुलिस टीम भीड़ को देख वहां पहुँची। पुलिस के अनुसार, जीतू चौधरी को फ़ौरन उपचार के लिए नोएडा मेट्रो अस्पताल ले जाया गया। मगर चिकित्सकों ने उन्हें मृत घोषित कर दिया। दिल्ली (ईस्ट) की पुलिस कमिश्नर प्रियंका कश्यप ने जानकारी दी है कि मृतक मयूर विहार भाजपा इकाई के कार्यकर्ता थे और कंस्ट्रक्शन का कारोबार करते थे। DCP ने इस बात की पुष्टि की है कि अज्ञात लोगों के खिलाफ हत्या का मामला दर्ज कर लिया गया है। भाजपा नेता मनोज कुमार ने बताया है कि, 'जिस प्रकार से हत्या की गई, यह दुखद है। दिल्ली भाजपा अध्यक्ष आदेश गुप्ता भी अस्पताल गए थे।' बहरहाल, हमलावरों की तलाश में पुलिस CCTV फुटेज खँगाल रही है। विग के अंदर छुपा रखा था सोना, मलद्वार में भी थे दो केप्सूल.. IGI एयरपोर्ट पर दबोचा गया शातिर तस्कर भाजपा समर्थक 'मुस्लिम' युवक को 'काफिर' कह मस्जिद से भगाया, घर पर लाठी-डंडों से किया हमला दहेज़ के लिए मुस्लिम महिला को बेरहमी से पीटा, सिर मुंडवाकर पूरे गाँव में घुमाया, शौहर गिरफ्तार",crime
बक्सर के दो युवकों को स्टेनगन सहित कई हथियारों के साथ यूपी के आतंकवादी निरोधक दस्ते ने किया गिरफ्तार,"बक्सर, 21 अप्रैल (हि ,स ) बिहार यूपी के सीमावर्ती क्षेत्र से यूपी के आतंकवाद निरोधक दस्ते ने एक गुप्त सूचना के तहत बक्सर (बिहार )के दो युवको को बीती रात यूपी के मडुवाडीह और हापुड़ इलाके से गिरफ्तार किया है |इन हथियार तस्करों से एक नाइन एमएम के स्टेनगन, 32 बोर की तीन पिस्टल, छह मेगेजिन, पांच मोबाइल फोन एवं चौदह हजार रुपये बरामद किये गये है |गिरफ्तार युवकों से पूछताछ जारी है | अतः यूपी आतंकवाद निरोधी दस्ते के अधिकारी अभी कुछ भी बताने से गुरेज कर रहे है | गिरफ्तार हथियार तस्कर बक्सर जिले के अदौगिक थाना के दलसागर गाँव निवासी दिनेश कुमार और बक्सर के ही धनसोई थाने के गोदौरा ग्राम निवासी रितेश पाण्डेय बताये गये है |बक्सर के अलावा हथियार तस्कर अंकित कुमार एवं सत्यम कुमार को भी गिरफ्तार किया गया है |ये दोनों ही तस्कर दिल्ली वजीरपुर के रहने वाले है | गिरफ्तार हथियार तस्करों ने आतंकवाद निरोधी दस्ते के समक्ष यह स्वीकार किया है कि मध्यप्रदेश के कई अलग अलग जगहों से सस्ते दामों पर हथियारों को खरीद कर बिहार ,यूपी ,झारखंड और दिल्ली आदि जगहों पर उची कीमतों पर हथियारों को बेचने का काम करते है |बिहार के मुंगेर और नेपाल के कुछ जगहों पर इनका नेटवर्क सक्रिय है | बक्सर जिले के इन हथियार तस्करों की गिरफ्तारी पर बक्सर एसपी नीरज कुमार सिंह ने बताया कि बक्सर की पुलिस ने भी हथियार तस्करों के नेटवर्क को लेकर यूपी पुलिस के परामर्श के बाद हथियार रैकेटो से जुडी कई महत्वपूर्ण जानकारियां प्राप्त की है |घटना के संदर्भ में यूपी आतंकवाद निरोधी दस्ते से जुड़े अधिकारियों ने बताया की कुछ दिनों से अनवरत यह सूचना मिल रही थी कि बिहार (बक्सर )समेत कुछ अन्य जगहों के युवक बड़े पैमाने पर देश के विभिन्न राज्यों में हथियार तस्करी के कामो को अंजाम दे रहे है | हथियार तस्करों ने यह स्वीकार किया है कि बीते 31 जनवरी को बलिया (यूपी ) के दुबाडीह गाँव से पुलिस द्वारा गिरफ्तार किये गये छह हथियार तस्कर हमारे ही नेटवर्क से जुड़े है इसके अलावे 16 फरवरी को बक्सर जिले के नगर थाना क्षेत्र के बुधनपुरवा मुहल्ला निवासी सत्या कुमार भी हमारा ही नेटवर्क साथी है | बक्सर एसपी ने बताया कि इन तस्करों द्वारा पूछताछ के दौरान बिहार ,यूपी ,दिल्ली समेत देश के अन्य हिस्सों में रहनेवाले खरीददारों के नाम और पता बताये गये है ,जिसकी सूची बनाई जा रही है जिसपर पुलिस संयुक्त रूप से कारवाई करेगी |यूपी आतंकवाद निरोधी दस्ते ने इन तस्करों से जब्त मोबाइल को खंघाल रही है |जिसमे कई चौकाने वाले तथ्यों का खुलासा हो रहा है |गिरफ्तार तस्करों की राजनीति से जुड़े सफ़ेद पोस लोगों के बीच भी गहरी पैठ है पर इसका खुलासा अभी नहीं हो पाया है | हिन्दुस्थान समाचार /अजय मिश्रा",crime
साइबर अपराध पुलिस ने कुड्डालोर में महिला की तस्वीरों को मॉर्फ करने के आरोप में 2 लोगों को गिरफ्तार किया,"कुड्डालोर: साइबर अपराध पुलिस ने 31 वर्षीय एक महिला की तस्वीरों को कथित रूप से बदलने और उन्हें सोशल मीडिया प्लेटफॉर्म पर अपलोड करने के आरोप में बुधवार को दो लोगों को गिरफ्तार किया।  जी थांगादुरई, 44, और डी एझिलारासन, 31, दोनों पनरुति, को हिरासत में लिया गया था। पुलिस अधिकारियों के अनुसार, एक असहमति के बाद, थंगादुरई ने महिला की तस्वीर को मॉर्फ्ड छवियों के साथ बदल दिया और उन्हें अपने व्हाट्सएप नंबर पर भेज दिया। पीड़िता ने कुड्डालोर की साइबर क्राइम विंग में शिकायत दर्ज कराई है। पुलिस अधीक्षक एस. शक्ति गणेशन के आदेश पर थंगदुरई और उनके दोस्त एज़िलारसन को गिरफ्तार करने के लिए एक दस्ता कार्रवाई में था, जिन्होंने सोशल मीडिया प्लेटफार्मों पर छवियों को पोस्ट करने में उनकी सहायता की थी। उनके खिलाफ भारतीय दंड संहिता की धारा 292 (2) (ए), 465, 469, 471 के तहत सूचना प्रौद्योगिकी (आईटी) अधिनियम की धारा 67 के साथ पठित मामला दर्ज किया गया था। विग के अंदर छुपा रखा था सोना, मलद्वार में भी थे दो केप्सूल.. IGI एयरपोर्ट पर दबोचा गया शातिर तस्कर भाजपा समर्थक 'मुस्लिम' युवक को 'काफिर' कह मस्जिद से भगाया, घर पर लाठी-डंडों से किया हमला दहेज़ के लिए मुस्लिम महिला को बेरहमी से पीटा, सिर मुंडवाकर पूरे गाँव में घुमाया, शौहर गिरफ्तार",crime
सुब्रत रॉय को गिरफ्तार करने लखनऊ पहुंची MP पुलिस,"भोपाल: धोखाधड़ी के मामले में अपराधी चल रहे सहारा प्रमुख सुब्रत रॉय (Subrata Roy) की मुसीबतें बढ़ती ही जा रही हैं। आज बृहस्पतिवार को मध्य प्रदेश पुलिस की एक टीम सहारा प्रमुख सुब्रत रॉय (Sahara chief Subrata Roy) की गिरफ्तारी के लिए लखनऊ पहुंची है। बता दें दिसंबर 2021 में गुना की जिला कोर्ट ने सहारा चेयरमैन सुब्रत रॉय तथा उनकी बीवी स्वप्ना रॉय के खिलाफ गिरफ्तारी का वारंट जारी किया था। इन सभी पर गुना कोतवाली थाने में धोखाधड़ी के मामले में मुकदमा दर्ज किया गया था। बता दे कि सहारा इंडिया के खिलाफ मध्यप्रदेश में निवेशकों के साथ धोखाधड़ी की घटना में कई जनपदों में शिकायत दर्ज हैं। बता दें लगभग 6 महीने पहले मध्य प्रदेश के मुरैना जौरा तथा कैलाश में सहारा इंडिया के खिलाफ धोखाधड़ी की शिकायत दर्ज की गई। लेकिन 6 महीने गुजर जाने के पश्चात् भी पुलिस धोखाधड़ी के अपराधियों को पकड़ ना सकी। तत्पश्चात, सहारा इंडिया के एजेंटों ने पुलिस महानिदेशक को एक चिट्ठी भी लिखी थी। इस चिट्ठी में सहारा इंडिया के एजेंटों ने पुलिस महानिदेशक से मांग की थी कि सहारा इंडिया के करिंदों को शीघ्र से शीघ्र गिरफ्तार किया जाए। बता दें सहारा इंडिया के धोखाधड़ी मामले में निवेशकों के पश्चात् यदि किसी को परेशानी उठाना पड़ रहा तो वह सहारा इंडिया के एजेंटों को है। एजेंट पहले निवेशकों द्वारा रुपया लेकर सहारा इंडिया में निवेश कर चुके हैं, लेकिन जब सहारा कंपनी द्वारा निवेशकों का रुपया नहीं लौटाया गया तो निवेशक सबसे पहले स्थानीय एजेंटों के खिलाफ ही अपने गुस्से को व्यक्त करने लगे थे। विग के अंदर छुपा रखा था सोना, मलद्वार में भी थे दो केप्सूल.. IGI एयरपोर्ट पर दबोचा गया शातिर तस्कर भाजपा समर्थक 'मुस्लिम' युवक को 'काफिर' कह मस्जिद से भगाया, घर पर लाठी-डंडों से किया हमला दहेज़ के लिए मुस्लिम महिला को बेरहमी से पीटा, सिर मुंडवाकर पूरे गाँव में घुमाया, शौहर गिरफ्तार",crime
"IIT-मद्रास के दो प्रोफेसरों को यौन उत्पीड़न मामले में मिली अग्रिम जमानत, कोर्ट के आदेश बिना देश से बाहर जाने पर रोक","चेन्नई: मद्रास उच्च न्यायालय ने यौन उत्पीड़न के मामले में बुधवार को भारतीय प्रौद्योगिकी संस्थान (मद्रास) से जुड़े दो प्रोफेसरों को अग्रिम जमानत दे दी। इन दोनों प्रोफेसर को शोध छात्रा के बलात्कार और यौन उत्पीड़न के मामले में गिरफ्तारी की आशंका थी। न्यायमूर्ति जी. जयचंद्रन ने इस शर्त के साथ अग्रिम जमानत दी कि वे अपराध शाखा-अपराध जांच विभाग (सीबी-सीआईडी) की सहमति के बिना तमिलनाडु और अदालत की अनुमति के बिना देश से बाहर नहीं जायेंगे। प्रोफेसर जी. एडमाना प्रसाद और रमेश एल. गार्डास के अनुसार उन्हें मामले में पांचवें और सातवें आरोपी के रूप में रखा गया था। प्राथमिकी में नामजद अन्य आरोपी रसायन विज्ञान विभाग के छात्र थे। पीड़िता ने पहले दो आरोपियों के खिलाफ आईआईटी प्रबंधन में शिकायत दर्ज कराई थी। लेकिन प्रबंधन को कोई पुख्ता सबूत नहीं मिला। याचिकाकर्ताओं ने दावा किया कि संस्थान द्वारा आंतरिक जांच में उनके नाम कभी सामने नहीं आए, लेकिन हैरानी की बात यह है कि उनके नाम प्राथमिकी में आरोपी के तौर पर शामिल किए गए।",crime
"Jodhpur News: शादी के 10 घंटे बाद दुल्हन की हुई मौत, जानें क्या है पूरा मामला",राजस्थान के जोधपुर से हैरान कर देने वाला मामला सामने आया है. जहां पर शादी का माहौल अचानक मातम में बदल गया. दरअसल शादी के बाद दुल्हन ससुराल पहुंची और अचानक उसकी तबीयत बिगड़ गई. शादी के महज 10 घंटे बाद उसकी मौत हो गई. जानकारी के मुताबित जिले के कुई जोधा गांव में एक बारात आई और विदाई के बाद खुशी-खुशी दुल्हन अपने ससुराल चली गई. लेकिन वहां पहुंचने के कुछ घंटे बाद अचानक उसकी तबीयत खराब हो गई. परिजन उसे बालेसर एक प्राइवेट अस्पताल में भर्ती कराया. जहां जांच के बाद डॉक्टरों ने उसे मृत घोषित कर दिया. बालेसर के तेना गांव के सुभाष मेघवाल बारात लेकर मंगलवार रात कुई जोधा गांव में छगनाराम के घर लेकर गए थे. सुभाष ने अपनी दुल्हन रेखा के साथ सात फेरे लिए और शादी सारी रस्में पूरी कर सुबह विदाई कर अपने घर पहुंचे. ससुराल में दुल्हन का जोरदार स्वागत हुआ और देवी-देवताओं के मंदिरों में पूजा अर्चना की. लेकिन शाम अचानक दुल्हन रेखा की तबीयत बिगड़ी और वो बेहोश हो गई. जिससे निजी अस्पताल ले जाया गया पर डॉक्टरों ने उसे मृत घोषित कर दिया. इस घटना के बाद परिजनों में दुखों का पहाड़ टूट पड़ा. परिजनों का कहना है कि दिनभर देवी देवताओं के मंदिरों में पूजा अर्चना के बाद भयंकर गर्मी में दुल्हन घर आकर सो गई. लेकिन काफी देर तक नहीं उठी तब उसे घर की महिलाओं ने उठाया. तब वो बेहोशी की हालत में थी. फिर तुरंत ही प्राइवेट अस्पताल में ले जाया गया. लेकिन रास्ते में ही उसकी मौत हो चुकी थी. दोनों परिवारों में गम का माहौल है.,crime
"अपहर्ताओं के चंगुल से छुड़ाया गया कारोबारी, पांच गिरफ्तार","कोलकाता, 21 अप्रैल (हि.स.)। राजधानी कोलकाता के कसबा थाने की पुलिस ने एक कारोबारी को अपहर्ताओं की गिरफ्त से आजाद करा लिया है। सीमेंट बालू आदि का कारोबार करने वाले शेख कुतुबुद्दीन गाजी (37) का कुछ लोगों ने अपहरण कर लिया था। इस मामले में पांच लोगों को गिरफ्तार किया गया है। दरअसल अपहरणकर्ता कुतुबुद्दीन गाजी के घर वालों को फोन कर मोटी रकम फिरौती के तौर पर मांग रहे थे। कुतुबुद्दीन के पार्टनर अहमद कुरैशी (32) ने थाने में इस बारे में शिकायत दर्ज कराई थी । बुधवार रात करीब एक बजे प्राथमिकी दर्ज होने के बाद पुलिस ने तत्काल कार्रवाई शुरू की और गुरुवार तड़के टॉलीगंज क्षेत्र की एक अज्ञात जगह पर छापेमारी कर बांध कर रखे गए कारोबारी शेख कुतुबुद्दीन गाजी को अपहर्ताओं के चंगुल से छुड़ा लिया है। कोलकाता पुलिस के संयुक्त आयुक्त (अपराध) मुरलीधर शर्मा ने बताया कि पांच लोगों को गिरफ्तार किया गया है जिसमें मास्टरमाइंड भी है। इनके और भी कई साथी हैं जो अपहरण के इस वारदात में शामिल रहे हैं। उनकी गिरफ्तारी के लिए जगह-जगह छापेमारी शुरू की गई है। हिन्दुस्थान समाचार / ओम प्रकाश/सुगंधी",crime
"Indore: प्रेमिका से झूठ बोलकर कर रहा था शादी, दूल्हा मंडप की जगह पहुंच गया जेल",मध्य प्रदेश के इंदौर से पुलिस ने एक दूल्हे को गिरफ्तार किया है. बैंक में उसके साथ काम करने वाली लड़की से उसका पिछले दो सालों से प्रेम प्रसंग चल रहा था. शादी का झांसा देकर वो कई बार अपनी प्रेमिका से शारीरिक संबंध बना चुका था और इसके बाद वह चुपचाप दूसरी लड़की से शादी करने लगा. जैसे ही प्रेमिका को यह पता चला उसने थाने में शिकायत दर्ज कराई और बारात ले जाने से पहले ही दूल्हे को रेप के आरोप में हवालात में पहुंच गया. आरोपी राजगढ़ जिले के सारंगपुर में रहने वाला है. बैंक में इंश्योरेंस का काम करता है और उसके साथ काम करने वाली लड़की के साथ उसके दो सालों से प्रेम प्रसंग था. प्रेमिका को जब यह पता चला कि उसका प्रेमी गुपचुप तरीके से शादी कर रहा है तो वो तुरंत सारंगपुर पहुंची और शिकायत दर्ज कराने की कोशिश की. लेकिन पुलिस कहा कि इस मामले की रिपोर्ट इंदौर में लिखी जाएगी. वो तुरंत ही इंदौर लौटकर आई और विजय नगर थाने में मामला दर्ज कराया. इस पर कार्रवाई करते हुए पुलिस ने तुरंत ही एक टीम को सारंगपुर भेजा और दूल्हे को गिरफ्तार कर इंदौर लाया गया. जानकारी के मुताबिक दूल्हे की बारात बुधवार को सारंगपुर से खिलचीपुर जानी थी. लेकिन मंगलवार रात को ही पुलिस ने उसे गिरफ्तार कर लिया. पुलिस ने आरोपी दूल्हे के खिलाफ दुष्कर्म का मामला दर्ज किया है. घोड़ी चढ़ने के पहले ही दूल्हा जेल की सलाखों के पीछे पहुंच गया. विजय नगर थाना प्रभारी तहजीब काजी के मुताबिक देर रात थाने पर एक युवती आई थी और वो परेशान दिख रही थी. युवती ने पुलिस को बताया कि उसका एक युवक से प्रेम संबंध था और उसने उसका शारीरिक शोषण किया है. युवती ने बताया कि आरोपी लंबे समय से शादी के नाम पर उसके संबंध बनाता रहा. दो दिन पहले वो इंदौर में युवती को घर जाने की बात कहकर गया था और वापस आने पर शादी करने की बात बोल रहा था. इस बीच युवती को पता चला कि बुधवार को उसकी शादी होने वाली है. जिसके बाद युवती सारंगपुर पहुंची और शिकायत दर्ज कराई. इसके बाद पुलिस की टीम ने दुष्कर्म के आरोपी दूल्हे अनुराग को गिरफ्तार कर लिया.,crime
"DTC लो फ्लोर बस में लगी आग, धूं-धूं कर जलकर खाक हुई, कोई हताहत नहीं","नई द‍िल्‍ली. द‍िल्‍ली में र‍िकॉर्ड तोड़ पड़ रही गर्मी में आए द‍िन आग की घटनाएं सामने आ रही हैं. इसके चलते बसों में भी आग लगने की घटना भी सामने आ रही हैं. छह अप्रैल को जहां दिल्ली के महिपालपुर में डीटीसी (DTC) की एक एसी बस में जबर्दस्‍त आग लगने की घटना सामने आई है. वहीं, अब द‍िल्‍ली सच‍िवालय रोड पर एक और डीटीसी लो फ्लोर बस में भीषण आग लगने की सूचना म‍िली है. इस आग में बस जलकर पूरी तरह से खाक हो गई है. ं: BREAKING: DTC की AC लो फ्लोर बस में लगी आग, धूं-धूं कर जलकर खाक हुई, कोई हताहत नहीं सचिवालय रोड पर लगी डीटीसी (DTC) बस में भीषण आग में क‍िसी यात्री के हताहत होने की सूचना नहीं है. आग की सूचना म‍िलते ही मौके पर फायर ब‍िग्रेड की गाड़ी भी पहुंच गयी. आग लगने की सूचना डीटीसी कंट्रोल रूम को भी दी गई है. हालांक‍ि खबर ल‍िखे जाने तक आग लगने के कारणों का पता नहीं लग पाया है. लेक‍िन बस जलकर पूरी तरह से खाक हो गई है. बताते चलें क‍ि इस माह छह अप्रैल को मह‍िपालपुर में भी एसी बस में लगी आग भी इतनी जबर्दस्‍त थी क‍ि उसमें आग की लपटे देखी गईं और धुंए का गुबार छा गया था. बताया जाता है क‍ि कल बुधवार को लक्ष्‍मी नगर में भी एक बस में आग लगने की घटना घट‍ित हुई थी.",crime
"विग के अंदर छुपा रखा था सोना, मलद्वार में भी थे दो केप्सूल.. IGI एयरपोर्ट पर दबोचा गया शातिर तस्कर","नई दिल्ली: इंदिरा गांधी अंतरराष्ट्रीय हवाई अड्डे पर सोने की तस्करी का एक सनसनीखेज मामला प्रकाश में आया है। कस्टम विभाग के अधिकारियों ने अबू धाबी से नई दिल्ली पहुंचे भारतीय मूल के एक नागरिक को 630.45 ग्राम सोने के साथ अरेस्ट कर लिया है। आरोपित ने विग के भीतर सोने का पेस्ट प्लास्टिक के पैकेट में डालकर रखा था। साथ ही दो सोने के कैप्सूल अपने मलद्वार में छिपाए हुए थे। यात्री की संदिग्ध गतिविधि की वजह से ग्रीन चैनल के पास उसे कस्टम के अधिकारियों ने रोका और चेकिंग की। जांच के दौरान कस्टम के अधिकारियों को सोना बरामद हुआ। आरोपित ने कुबूल किया कि इससे पहले वह 35110 US डॉलर लेकर दो अप्रैल को नई दिल्ली से दुबई गया था। वहीं, पश्चिमी दिल्ली के उत्तम नगर थाना पुलिस ने टेक्निकल सर्विलांस की सहायता से 14 अप्रैल को जेलदार एन्क्लेव में घटित सेंधमारी मामले में एक आरोपित को अरेस्ट किया है। आरोपित की शिनाख्त हस्तसाल निवासी मुकुल के रूप में हुई है। आरोपित के पास से पुलिस सोने व चांदी के आभूषण मिले हैं। वहीं, नशा तस्करी मामले में द्वारका जिला पुलिस ने विभिन्न थाना क्षेत्र से सात आरोपितों को अरेस्ट किया है। आरोपितों में पांच अफ्रीकी नागरिक शामिल है, जो अवैध रूप से भारत में रह रहे थे। सभी को उनके देश डिपोर्ट कर दिया गया है। दो अन्य आरोपितों की पहचान गोयला डेयरी के रहने वाले लक्ष्मी मालावत व पालम निवासी ऋषि के रूप में हुई है। भाजपा समर्थक 'मुस्लिम' युवक को 'काफिर' कह मस्जिद से भगाया, घर पर लाठी-डंडों से किया हमला दहेज़ के लिए मुस्लिम महिला को बेरहमी से पीटा, सिर मुंडवाकर पूरे गाँव में घुमाया, शौहर गिरफ्तार केरल के शख्स ने पत्नी की हत्या की",crime
"कांड्रा के नीलांचल फैक्ट्री में चोरों का धावा, गार्ड को गोली मारकर किया घायल","सरायकेला,21अप्रैल (हि.स.)। कांड्रा थाना अंतर्गत रतनपुर स्थित नीलांचल आयरन एंड पावर लिमिटेड कंपनी में चोरी करने घुसे चोरों ने सुरक्षा में तैनात एसआईएस सिक्योरिटी के जवान जयनाथ पांडेय को गोली मार कर घायल कर दिया गया। गम्भीर रूप से घायल जयनाथ पांडे को इलाज के लिए टीएमएच में भर्ती कराया गया है। गोली जयनाथ पांडे के सीने में लगी है। घटना के बाद कंपनी परिसर में सनसनी फैल गई। घटना की जानकारी मिलते ही कांड्रा थाना पुलिस मौके पर पहुंची और मामले की छानबीन में जुट गई है। जानकारी के अनुसार गुरुवार सुबह करीब चार बजे कंपनी के तीन नंबर गेट के समीप से दीवार फांदकर चार- पांच की संख्या में चोर अंदर घुसे थे। वहां तैनात सुरक्षाकर्मी जयराम पांडे की नजर जब चोरों पर पड़ी तो वे उसे खदेड़ने लगे। इसी क्रम में चोरों द्वारा उन पर गोली चला दी गई। गोली लगने के बाद वे मूर्छित होकर गिर पड़े। अन्य सुरक्षाकर्मियों की नजर जब उनपर पड़ी तो इसकी सूचना उन्होंने कंपनी प्रबंधन और कांड्रा थाना को दी। उसके बाद आनन-फानन में उन्हें टीएमएच अस्पताल ले जाया गया, जहां जयनाथ पांडे का ईलाज चल रहा है। कंपनी में तैनात अन्य सहयोगी सुरक्षाकर्मी ने बताया कि कंपनी परिसर में सीसीटीवी कैमरे नहीं लगे होने के कारण चोर आसानी से दीवार पहनकर अंदर में प्रवेश कर जाते हैं। फिलहाल पुलिस पूरे मामले की छानबीन में जुट गई है। हिंदुस्थान समाचार/अभय रंजन",crime
"डंपर से टकराई बाइक, एक क‍िलोमीटर तक फंसी रही बाइक, युवक की मौत","नई द‍िल्‍ली. पूर्वी द‍िल्‍ली के गाजीपुर इलाके (Ghazipur Area) में एनएच-9 (NH-9) पर एक डंपर ने बाइक सवार को जोरदार टक्‍कर (Road accident) मार दी और करीब एक क‍िलोमीटर तक घसीट कर ले गया. दरअसल, टक्कर के बाद बाइक डंपर में टकराकर फंस गई थी ज‍िसके बारे में चालक को पता ही नहीं चला. जानकारी के मुताब‍िक इस सड़क हादसे में बाइक सवार सुनील कुमार की मौत हो गई है. इस घटना के बारे में डंपर चालक को रास्ते पर जा रहे अन्य वाहन चालकों ने रुकवा कर बाइक के फंसे होने की बात बताई. हादसे का पता चलते ही डंपर चालक मौके पर वाहन छोड़कर भाग गया. पुलिस संबंधित धाराओं में एफआईआर दर्ज कर हादसे की जांच कर रही है. ं: Delhi Crime: अज्ञात वाहन ने बाइक सवार युवक को मारी टक्‍कर, मौत, चालक फरार पुल‍िस के मुताब‍िक मृतक सुनील कुमार गाजियाबाद की खोड़ा कॉलोनी में रहते थे. परिवार में पिता चंद्रपाल, मां व अन्य सदस्य हैं. गत मंगलवार को सुनील किसी काम से दिल्ली आए थे. रात्रि करीब 12 बजे वह बाइक से एनएच-9 से घर लौट रहे थे तो वह गाजीपुर में आईपी एक्टेंशन के पास पहुंचे तभी उनकी बाइक आगे चल रहे एक डंपर में फंस गई और डंपर चालक को बाइक फंसने का पता ही नहीं लगा. बाइक डंपर के साथ करीब एक किलोमीटर तक घिसटती चली गई. वहीं, बाइक के डंपर में फंसने के बाद करीब 25 मीटर की दूरी पर सुनील सड़क पर गिर गए. लेकिन बाइक डंपर में फंसी रही. इस दौरान पीछे से आ रहे वाहन चालकों ने डंपर को रुकवाया. हादसे की सूचना मिलते ही पुलिस मौके पर पहुंची और सुनील को लाल बहादुर शास्त्री अस्पताल लेकर गई, जहां डॉक्टरों ने सुनील को मृत घोषित कर दिया. पुलिस आरोपी डंपर चालक की तलाश कर रही है.",crime
"UP: खुद को दिल्ली पुलिस का दरोगा बताकर मांगते थे रंगदारी, एयरगन के साथ ऐसे पकड़े गए","उत्तर प्रदेश में बरेली जिले की इज्जतनगर थाना पुलिस ने उगाही करने के आरोप में फर्जी इंस्पेक्टर और दारोगा को गिरफ्तार किया है. मुरादाबाद और सीबीगंज थाना क्षेत्र के लोगों ने रंगदारी मांगने की शिकायत दर्ज कराई थी. शिकायत मिलने के बाद पुलिस ने जांच शुरू की तो इन दोनों को गिरफ्तार किया गया. इनके पास से फर्जी आईकार्ड, नकली एयर गन और 4500 रुपये भी बरामद हुए हैं. आरोपियों के खिलाफ मुकदमा दर्ज कर जेल भेज दिया गया है. मुरादाबाद जनपद निवासी गुलाम मोहम्मद और बरेली जनपद के सीबीगंज थाना क्षेत्र के निवासी शाहिद ने पुलिस को दी तहरीर में बताया कि दो व्यक्ति दिल्ली पुलिस की यूनिफॉर्म में आए थे. इन लोगों ने दिल्ली पुलिस की आईडी दिखाया. इनकी वर्दी में हथियार भी लगे थे. आरोपी पुलिसकर्मियों ने उनको क्षेत्र के अपराधियों से संबंध होने की बात बताकर 60 हजार रुपये की रंगदारी की मांगने लगे. पीड़ितों ने बताया कि उनका किसी भी अपराधी से कोई संबंध नहीं है, लेकिन धरा धमकाकर पांच हजार रुपये ले गए. इन मामलों की शिकायत के बाद पुलिस ने जांच शुरू की तो इज्जतनगर थाना क्षेत्र के सर्वोदय नगर निवासी असलम खान और सीबीगंज थाना क्षेत्र के सनईया रानी गांव निवासी अमीर हमजा को गिरफ्तार किया. एसपी सिटी रविन्द्र कुमार ने बताया कि आरोपियों के पास से एक नकली गन, बुलेट प्रूफ जैकेट, दिल्ली पुलिस का आईकार्ड, आर्मी की ड्रेस, मोनोग्राम, 4500 रुपये नगद और एक बाइक बरामद हुई है. इनके खिलाफ इज्जतनगर थाने में धारा 386, 387, 170, 420, 468 के तहत मुकदमा दर्ज किया गया है. पुलिस आरोपियों से पूछताछ कर रंगदारी के अन्य मामलों की जानकारी ले रही है.",crime
"Patna News: 10 साल की मासूम से रेप, आरोपी भी निकला नाबालिग",बिहार की राजधानी पटना में एक 10 साल की मासूम लड़की के साथ रेप का मामला सामने आया है. घटना को अंजाम देने वाला आरोपी भी नाबालिग है. बताया जा रहा है कि जब मासूम घर पर अकेले थी उस समय पड़ोस में रहने वाले नाबालिग लड़के ने उनकी बेटी के साथ रेप किया. साथ ही मासूम को धमकाया और कहा कि इसके बारे में किसी को कुछ बताया तो वो उसका गला घोंटकर मार देगा. घटना के बाद से मासूम काफी डरी हुई है. दोनों परिवार एक दूसरे से परिचित हैं. मासूम की तबियत बिगड़ जाने के बाद इस घटना का खुलासा हुआ. डॉक्टर ने बच्ची की जांच की और पता चला कि उसके साथ रेप की घटना हुई है. इसके बाद पीड़ित बच्ची के माता-पिता को बताया गया. फिर माता-पिता ने बच्ची से बात की और उसने परिजनों के सामने पूरी घटना का खुलासा कर दिया. फिर मंगलवार देर शाम थाने में मामला दर्ज कराया गया. पुलिस ने तुरंत एक्शन लेते हुए आरोपी के खिलाफ मामला दर्ज कर उसे गिरफ्तार किया. पूछताछ में नाबालिग ने अपना जुर्म कबूल कर लिया है. बुधवार को पुलिस पीड़ित बच्ची का मेडिकल टेस्ट करवाया.,crime
"तीसरी शादी में नर्क हो गई जिंदगी, पति निकला हैवान; पुलिस को सुनाई आपबीती","ग्वालियर. मध्य प्रदेश के ग्वालियर में 26 साल की विवाहिता ने अपने पति के खिलाफ ज्यादती करने का मामला दर्ज कराया है. मुरैना निवासी विवाहिता ने बताया है कि उसकी तीसरी शादी ग्वालियर के बरा में हुई थी लेकिन शादी के बाद से ही पति उसके साथ गलत व्यवहार करता था. जब उसने विरोध किया तो पति ने उसे बांधा और उसकी बेहरमी से पिटाई कर दी. फिलहाल पुरानी छावनी पुलिस ने विवाहिता की रिपोर्ट पर आरोपी पति के खिलाफ केस दर्ज कर लिया है. घटना के बाद से आरोपी पति फरार हो गया है. शहर के पुरानी छावनी थाना में 26 साल की विवाहिता से अपने शौहर के खिलाफ FIR दर्ज कराया है. विवाहिता ने अपनी शिकायत में बताया है कि बीते साल 19 सितंबर को उसका निकाह ग्वालियर के बरा गांव में हुआ था. निकाह के बाद से पति उसके साथ ज्यादती किया करता था और काफी परेशान करता था. जब उसने मना किया तो शौहर ने उसके साथ जबर्दस्ती भी की. दर्द से परेशान होकर जब मैं चिल्लाती है तो पति बांधकर बेरहमी से मारपीट किया करता था. विवाहिता ने अपनी मां को अपने साथ हो रही प्रताड़ना की कहानी भी बताई. जब घर वालों ने पति को बेटी के साथ अच्छा बर्ताव करने की गुजारिश की तो गुस्साए शौहर ने 25 मार्च 2022 को विवाहिता को घर से निकाल दिया. शौहर ने बेदखल कर दिया तो विवाहिता अपनी मां के साथ मुरैना जाकर रहने लगी. तीसरी शादी में नर्क हो गई जिंदगी विवाहिता की पहली शादी 10 साल पहले ग्वालियर में ही हुई थी. उस वक्त उसकी उम्र 16 साल की थी. शादी के कुछ महीने बाद पति की करंट लगने से मौत हो गई थी. उस समय विवाहिता गर्भवती थी. पहले पति की मौत के बाद एक बेटी का जन्म हुआ जो अब 9 साल की हो चुकी है. विवाहिता के घरवालों ने 2017 में राजस्थान के धौलपुर में दूसरा निकाह करा दिया. ं: सॉफ्टवेयर इंजीनियर दूल्हे ने कराया प्री-वेडिंग शूट, फिर शादी से ठीक एक दिन पहले ठुकरा दिया रिश्ता दूसरे शौहर की बुरी लत के चलते दोनों में अक्सर विवाद होने लगा. फिर तलाक हो गया. परिवार वालों की मर्ज़ी से 2021 में ग्वालियर में तीसरी शादी हुई है, लेकिन तीसरा शौहर भी हैवान निकला. CSP रवि भदौरिया ने बताया कि पत्नी की शिकायत के बाद आरोपी पति पर ज्यादती और मारपीट करने का मामला दर्ज किया है. फिलहाल आरोपी को गिरफ्तार करने के लिए प्रयास किए जा रहे हैं.",crime
"भाजपा समर्थक 'मुस्लिम' युवक को 'काफिर' कह मस्जिद से भगाया, घर पर लाठी-डंडों से किया हमला","लखनऊ: उत्तर प्रदेश के गोंडा जिले में मुस्लिम कट्टरपंथियों ने भाजपा का समर्थन करने पर एक मुस्लिम युवक को मस्जिद में नमाज पढ़ने से रोक दिया। वहीं जब युवक ने इसका विरोध किया तो उसे मस्जिद के बाहर खदेड़ दिया गया, यही नहीं कट्टरपंथियों ने लाठी-डंडों से उसके घर पर भी हमला किया। मीडिया रिपोर्ट के मुताबिक, पूरा मामला नगर कोतवाली क्षेत्र के बनकटवा गाँव का है। यहाँ के मोहम्मद लुकमान भाजपा अल्पसंख्यक मोर्चा के पूर्व महामंत्री बताए जा रहे हैं। उन्होंने बताया कि इस बार यूपी विधानसभा चुनाव में भी उन्होंने भाजपा का समर्थन किया था। इससे उनके अपने समुदाय के ही कुछ लोग खफा हैं। मंगलवार (19 अप्रैल, 2022) को जब लुकमान मस्जिद में नमाज पढ़ने के लिए पहुंचे, तो उन्हें नमाज पढ़ने से रोक दिया गया और मस्जिद में प्रवेश नहीं करने दिया गया। लुकमान ने जब इसका विरोध किया तो उन्हें 'काफिर' कहकर मस्जिद से खदेड़ दिया। वहीं, मीडिया रिपोर्ट के मुताबिक, बुधवार (20 अप्रैल, 2022) को सुबह लुकमान का छोटा भाई सरफराज नमाज पढ़ने के लिए मस्जिद में गया था। रिपोर्ट में बताया गया है कि जब वह वापस लौटने लगा तो जलीसे के बेटे मुनव्वर ने सरफराज को रोक लिया और कहा कि तुम जिस भाजपा में हो, वह लोग पूरे देश में लाउडस्पीकर उतरवा रही है। तुम नमाज पढ़ने क्यों जाते हो। तुम्हारा कोई ईमान नहीं है। तुम लोग काफिर हो। इस पर दोनों में विवाद हो गया। मामले में यह भी बताया जा रहा है कि इसी बीच मुनव्वर ने अपने पिता जलीसे, शमसुददुहा समेत अन्य लोगों को बुला लिया। यह सभी लोग मिलकर लुकमान के भाई सरफराज की पिटाई करने लगे। भाई को बचाने के लिए जब लुकमान पहुँचे तो उन लोगों ने उनकी भी पिटाई कर दी। वहीं पीड़ित लुकमान की शिकायत पर 4 लोगों के खिलाफ यूपी पुलिस ने मामला दर्ज कर लिया है। इस मामले में जलीसे और मुनव्वर नामक 2 लोगों को गिरफ्तार किए जाने की बात भी सामने आई है। बता दें कि सूचना मिलने पर पुलिस अधीक्षक संतोष मिश्रा भी मौके पर पहुँचे और उन्होंने पीड़ित लुकमान के परिवार से घटना की जानकारी लेकर गाँव में शांति स्थापित करने का प्रयास किया। पुलिस अधीक्षक ने गाँव के लोगों के साथ बैठक कर सांप्रदायिक सौहार्द बनाए रखने का आग्रह किया। वहीं पुलिस अधीक्षक ने चेतावनी दी है कि यदि इस तरह की घटना दोबारा होती है तो संबंधित के खिलाफ कड़ी कार्रवाई की जाएगी। केरल के शख्स ने पत्नी की हत्या की महिला ने लगाया पति और दादी पर बेटी के अपहरण का इल्जाम पिता का था दूसरी औरत से प्रेम संबंध, चाची कर रही थी बदनाम तो भतीजे ने कर डाला ये काम",crime
"शिमला में चरस और चिट्टा की तस्करी के पांच मामले, सात गिरफ्तार","शिमला, 21 अप्रैल (हि.स.)। शिमला जिला में नशीले पदार्थों का कारोबार लगातार बढ़ता जा रहा है। बीते 24 घंटों के भीतर जिले में चरस व चिट्टा तस्करी के पांच मामले सामने आए हैं। पुलिस ने तस्करी में संलिप्त सात अभियुक्तों को गिरफ्तार किया है। पकड़े गए आरोपितों में अधिक्तर 22 से 37 साल के युवा है। पुलिस द्वारा लगाए गए नाके के दौरान यह नशे की खेप पकड़ी है। इन मामलों में बालुगंज, न्यू शिमला और कोटखाई थाना पुलिस द्वारा एनडीपीएस एक्ट के तहत प्राथमिकी पंजीकृत कर कार्रवाई अमल में लाई जा है। तीन मामले शहर के बालूगंज थाने में दर्ज हुए हैं। पुलिस ने बुधवार बीती रात कालका-शिमला नेशनल हाईवे पर शोघी बैरियर के पास नाका लगाया था। इस दौरान संदिग्ध अवस्था में पाए जाने पर भानू सूद (26) निवासी हिमलैंड शिमला की तलाशी ली गई और उसकी जेब से 7.57 ग्राम चिट्टा पकड़ा गया। इसके कुछ समय बाद नाके से गुजर रही कार को निरीक्षण के लिए रोका गया और इसमें सवार ठियोग निवासी निहाल (22) के कब्जे से 34.41 ग्राम चिट्टा बरामद हुआ। बालूगंज थाना अंतर्गत पावर हाउस के पास गश्त के दौरान पुलिस ने पंजाब के रोपड़ निवासी 34 वर्षीय आज्ञा पाल सिंह के पास से 53 ग्राम चरस पकडी। इसी तरह शहर के न्यू शिमला थाने के तहत बीसीएस में गश्त के दौरान पुलिस ने मशोबरा निवासी रमेश कुमार (37) के पास से 754 ग्राम चरस बरामद की। अप्पर शिमला के कोटखाई थाना अंतर्गत खरोग के पास लगाए गए नाके में पुलिस ने कार सवार तीन युवकों से 52.75 ग्राच चरस और 3.17 ग्राम चिट्टा बरामद किया। अभियुक्तों की पहचान जुब्बल निवासी हर्ष (27), हिमांशु (25) निवासी जुब्बल और लोकिंद्र (36) निवासी कोटखाई के रूप में हुई है। शिमला की पुलिस अधीक्षक डाक्टर मोनिका ने वीरवार को बताया कि नशे के विरूद्ध अभियान जारी रहेगा। नशीले पदार्थों के कारोबार में संलिप्त अपराधियों को किसी भी सूरत में बख्शा नहीं जाएगा। हिन्दुस्थान समाचार/उज्जवल/सुनील",crime
"दहेज़ के लिए मुस्लिम महिला को बेरहमी से पीटा, सिर मुंडवाकर पूरे गाँव में घुमाया, शौहर गिरफ्तार","अलीगढ़: उ त्तर प्रदेश के अलीगढ़ जिले में एक मुस्लिम विवाहिता महिला के साथ मारपीट किए जाने और उसके बाल मुंडवाने का मामला प्रकाश में आया है। मामले में अभी तक प्राप्त जानकारी के मुताबिक, महिला को बुरी तरह पीटने के बाद आरोपितों ने विवाहिता का सिर मुंडवा दिया और उसे जानवरों की तरह मारते-पीटते हुए पूरे गाँव में घुमाया।  मीडिया रिपोर्ट के मुताबिक, मामले के बारे में पुलिस को तब पता चला, जब पड़ोसियों ने बाल मुंडाकर घुमाते हुए पीड़ित महिला के हाथरस निवासी मायके वालों को दी। कहा जा रहा है परिवार के लोग पहले पीड़िता को अपने साथ हाथरस ले गए। और बाद में उन्होंने पुलिस अधीक्षक से इंसाफ की गुहार लगाई और महिला थाने में FIR दर्ज कराया। वहीं रिपोर्ट के मुताबिक, पीड़ित मुस्लिम महिला के परिवार ने बताया कि, 'गुलब्शाह का निकाह 5 वर्ष पूर्व अलीगढ़ के थाना अकराबाद के अलीमुद्दीन से हुआ था। जिसके बाद उनका एक बेटा भी हुआ, जिसकी आयु 4 वर्ष है।' शिकायत के मुताबिक, निकाह के वक़्त महिला के परिवार ने दहेज भी दिया था। इसके बाद भी अलीमुद्दीन के परिवार वाले उनकी बेटी से दहेज की माँग करते रहते थे और लगातार मारपीट कर रहे थे। जब महिला ने उनकी नहीं सुनी, तो उन्होंने 18 अप्रैल, 2022 की रात को महिला को जमकर मरते-पीटते हुए, उसके बाल मुंडवाकर गाँव में घुमाया।' बता दें कि इस मामले में पुलिस अधीक्षक की हिदायत के बाद हाथरस के महिला थाने में आरोपित शौहर और उसके परिवार के खिलाफ शिकायत दर्ज हुई था। वहीं केस के बाद यह खबर भी सामने आई है कि अकराबाद पुलिस के सहयोग से आरोपित शौहर अलीमुद्दीन को अरेस्ट कर हाथरस पुलिस को सौंप दिया गया है। मामले में आगे की कार्रवाई हाथरस पुलिस कर रही है। केरल के शख्स ने पत्नी की हत्या की महिला ने लगाया पति और दादी पर बेटी के अपहरण का इल्जाम पिता का था दूसरी औरत से प्रेम संबंध, चाची कर रही थी बदनाम तो भतीजे ने कर डाला ये काम",crime
"UP: बेटी कहीं प्रेमी के साथ भाग न जाए, परिजनों ने गला घोंटकर कर दी हत्या, शव को नहर में फेंका","उत्तर प्रदेश के इटावा से 14 साल की नाबालिग लड़की की हत्या का मामला सामने आया है. पुलिस ने मृतक लड़की की मां, चाचा और अन्य आरोपियों को गिरफ्तार किया है. जबकि इस घटना में शामिल अन्य आरोपी फरार बताया जा रहा है. पुलिस ने बताया कि आरोपियों ने हत्या के बाद लड़की का शव नहर में फेंक दिया था. जसवंतनगर थाना पुलिस ने शव बरामदगी के आठवें दिन तीनों की गिरफ्तार कर घटना का खुलासा किया. यह पूरा मामला ऑनर किलिंग से जुड़ा हुआ था. पुलिस को पूछताछ में मृतक लड़की की मां ने बताया कि वो दिल्ली में अपने परिवार के साथ रहती थी. मोहल्ले में रहने वाले लड़के से उनकी बेटी की दोस्ती हो गई. लड़की को कई बार समझाया पर वो नहीं मानी फिर उसके पिता ने परिवार को गांव भेज दिया. बावजूद इसके दोनों की दोस्ती पर इसका कोई असर नहीं पड़ा और लड़का उससे मिलता रहा. 12 अप्रैल को गांव में दोनों को एक साथ देखा गया और इसकी जानकारी लड़की के परिवार को लग गई. बेटी के प्रेमी के साथ भाग जाने और बदनामी के डर ने उन्होंने बेटी की गला घोंटकर हत्या कर दी. शव को मोटरसाइकिल में ले जाकर नहर में फेंक दिया. लड़की का शव 13 अप्रैल को जसवंतनगर थाना क्षेत्र के ग्राम भतौरा नहर पुल में पुलिस को पड़ा मिला था. जिसकी शिनाख्त अरविंद धोबी की पुत्री निवासी ग्राम कछपुरा थाना जसवंतनगर के तौर पर हुई थी. पुलिस ने शव को कब्जे में लेकर पोस्टमार्टम के लिए भेजा. जिसमें पता चला कि लड़की की मौत गला घोंटने से हुई है. शव मिलने के कई दिनों बाद 18 अप्रैल को मृतका की मां रेनू देवी द्वारा अभियुक्तगण भागीरथ तथा शिवसागर पता अज्ञात द्वारा लड़की को बहला फुसलाकर भगा ले जाने तथा हत्या करके शव नहर में फेंक देने का मुकदमा दर्ज कराया गया. फोन सर्विलांस और गुप्त सूचना के आधार पर पुलिस को मृतक लड़की के परिजनों पर शक हुआ. लड़की की मां को हिरासत में लेकर पूछताछ की गई और सारा मामला खुलकर सामने आ गया. पुलिस टीम द्वारा मुखबिर की सूचना के आधार पर विभिन्न स्थानों से मृतका की मां रेनू देवी, चाचा ब्रजेश कुमार पुत्र मनीराम धोबी निवासीगण कछपुरा और चाचा के साथी दलवीर सिंह उर्फ मोटे पुत्र श्याम सिंह जाटव निवासी नगला बेनीसाल थाना जसवंतनगर को गिरफ्तार किया गया. इस मामले पर एसपी कपिल देव सिंह ने बताया कि जसवंतनगर के भटौरा पुल के नीचे नहर में एक नाबालिग लड़की का शव मिला था. शव का पोस्टमार्टम कराया गया तो पता चला कि गला घोंटकर हत्या की गई है. मृतका की पहचान होने के बाद बी परिजनों ने पुलिस में शिकायत दर्ज नहीं कराई थी. जांच के दौरान पुलिस को हत्या में परिजनों की भूमिका नजर आई. साक्ष्यों के आधार पर मृतक लड़की की मां चाचा और एक अन्य साथी को गिरफ्तार कर लिया गया है. पूछताछ में आरोपियों ने बताया कि उन्हें डर था कि कहीं उनकी बेटी अपने प्रेमी के साथ भाग न जाए. इसलिए उन्होंने उसकी हत्या कर दी. (इनपुट- अमित तिवारी)",crime
"IPC Section 67: सजा के तौर पर हो जुर्माना, न चुकाने पर कारावास का प्रावधान बताती है धारा 67","Indian Penal Code: भारतीय दंड संहिता में जुर्म (Offence) और उसकी सजा (Punishment) के प्रावधान (Provision) तो मिलते ही हैं, साथ ही अन्य कानूनी जानकारी (legal Information) भी मिल जाती है. इसी प्रकार से आईपीसी (IPC) की धारा 67 (Section 67) में बताया गया है कि जब अपराध केवल आर्थिक दण्ड से दण्डनीय हो तो जुर्माना न चुकाने पर कारावास का प्रावधान किया गया है. तो आइए जानते हैं कि आईपीसी (IPC) की धारा 67 इस बारे में क्या कहती है? आईपीसी की धारा 67 (IPC Section 67) भारतीय दंड संहिता (Indian Penal Code) की धारा 67 (Section 67) में कहा गया है कि जब कोई अपराध (Offense) केवल आर्थिक दण्ड (monetary penalty) से दण्डनीय (punishable) हो तो जुर्माना (Fine) न चुकाने पर कारावास (Imprisonment) का प्रावधान किया गया है. IPC की धारा 67 के मुताबिक, यदि अपराध केवल आर्थिक दण्ड से दण्डनीय (offence be punishable with fine only) हो तो वह कारावास, जिसे न्यायालय (Court) आर्थिक दण्ड चुकाने में चूक होने की दशा के लिए अधिरोपित (imposed) करे, सादा होगा और वह अवधि, जिसके लिए आर्थिक दण्ड चुकाने में चूक होने की दशा के लिए न्यायालय अपराधी को कारावासित (imprisoned the offender) करने का निदेश (order) दे, निम्न मापमान (scale) से अधिक नहीं होगा, अर्थात् - दो मास तक की कोई अवधि (exceeding two months) अगर आर्थिक दण्ड का परिमाण पचास रुपए से अधिक न हो (not exceed fifty rupees), तथा चार मास (Four month) तक की कोई अवधि (period) अगर आर्थिक दण्ड का परिमाण सौ रुपए से अधिक न हो,तथा किसी अन्य दशा (any term) में छह मास तक कोई अवधि. -- IPC Section 66: जुर्माना न देने पर कैसा हो कारावास? यही बताती है धारा 66 क्या होती है आईपीसी (IPC) भारतीय दंड संहिता (Indian Penal Code) IPC भारत में यहां के किसी भी नागरिक (Citizen) द्वारा किये गये कुछ अपराधों (certain offenses) की परिभाषा (Definition) और दंड (Punishment) का प्रावधान (Provision) करती है. आपको बता दें कि यह भारत की सेना (Indian Army) पर लागू नहीं होती है. पहले आईपीसी (IPC) जम्मू एवं कश्मीर में भी लागू नहीं होती थी. लेकिन धारा 370 हटने के बाद वहां भी आईपीसी लागू हो गई. इससे पहले वहां रणबीर दंड संहिता (RPC) लागू होती थी. अंग्रेजों ने लागू की थी IPC ब्रिटिश कालीन भारत (British India) के पहले कानून आयोग (law commission) की सिफारिश (Recommendation) पर आईपीसी (IPC) 1860 में अस्तित्व में आई. और इसके बाद इसे भारतीय दंड संहिता (Indian Penal Code) के तौर पर 1862 में लागू किया गया था. मौजूदा दंड संहिता को हम सभी भारतीय दंड संहिता 1860 के नाम से जानते हैं. इसका खाका लॉर्ड मेकाले (Lord Macaulay) ने तैयार किया था. बाद में समय-समय पर इसमें कई तरह के बदलाव किए जाते रहे हैं.",crime
"नोएडा: नौकरी दिलाने के नाम पर लड़कियों को ओयो होटल बुलाया, शराब पिलाई फिर हुआ रेप",उत्तर प्रदेश के नोएडा में दो लड़कियों से रेप का मामला सामने आया है. पीड़िता का आरोप है कि सेक्टर 63 स्थित छिजारसी चौकी के पास ओयो होटल में नौकरी दिलाने नाम पर दो लड़कियों को बुलाया उन्हें शराब पिलाई और दो युवकों ने दो लड़कियों के साथ रेप की घटना को अंजाम दिया. पीड़ित लड़कियों का आरोप है कि उनके साथ मारपीट भी की गई. पुलिस ने शराब के नशे में दोनों युवकों और लड़कियों को थाने लेकर आई. जहां सभी ने तीन घंटे तक जमकर हंगामा किया. पुलिस का कहना है कि मामले की जांच की जा रही है कि जो भी तथ्य निकलकर सामने आएंगे उसके हिसाब से आगे की कार्रवाई की जाएगी. पीड़ित लड़कियों ने पुलिस को बताया कि उन्हें ओयो होटल में नौकरी दिलाने के बहाने बुलाया गया था. पहले शराब पिलाई फिर नशे में आने के बाद उसके साथ रेप की घटना को अंजाम दिया गया. इस घटना का विरोध करने पर दोनों लड़कों ने उनके साथ मारपीट भी की. चिल्लाने की आवाज से आसपास के लोग मौके पर जमा हो गए और इसकी सूचना पुलिस को दी. मौके पर पहुंचकर पुलिस चारों को पकड़कर थाने ले आई. इस मामले पर सेंट्रल एडिशनल डीसीपी इलामारन का इस मामले पर कहना है कि दोनों युवतियों की उम्र 20 साल से ज्यादा है. इनका आरोप है कि इन्हें नौकरी दिलाने के नाम पर ओयो में बुलाया गया और शराब पिलाकर उनके साथ रेप की घटना को अंजाम दिया. पुलिस इस मामले की गंभीरता से जांच चल रही है. जो भी तथ्य निकलकर सामने आएंगे उसी के आधार पर आगे की कार्रवाई की जाएगी.,crime
"सिर कटी लाश, हाथ पर बने टैटू... अवैध संबंध में उलझी कत्ल की खौफनाक कहानी","बिहार के भागलपुर से अवैध संबंध में उलझी एक खौफनाक कहानी सामने आई है. यह घटना होली के दिन महिला के कटे हुए सिर के साथ शुरू हुई थी, लेकिन पुलिस की जांच में हत्या का खुलासा हो गया है. पुलिस ने वैज्ञानिक तरीके से की गई जांच के बाद सबसे पहले शव का शिनाख्त किया. उसके बाद महिला के पति को हत्या के आरोप में गिरफ्तार कर लिया, फिर कत्ल की गुत्थी सुलझती चली गई. अवैध संबंधों में उलझी इस कहानी की कड़ी तब जुड़ने शुरू हुए, जब पुलिस की जांच में पता चला कि आरोपी पति को अपनी पत्नी पर काफी पहले से शक था कि उसकी पत्नी का दूसरे शख्स से अफेयर है. उसके बाद उसने अपने दोस्तों से मदद ली और पांच दोस्तों के साथ मिलकर अपनी पत्नी की गला काटकर हत्या कर दी. बुधवार को पुलिस ने पति के साथ उसके तीन सहयोगियों को गिरफ्तार कर लिया. दो अन्य की गिरफ्तारी के लिए पुलिस छापेमारी कर रही है. बता दें कि होली के दिन बुद्धूचक पुलिस को भोरंग के पास अज्ञात महिला की सिर कटी लाश मिलने की सूचना मिली थी. दो दिन बाद महिला का सिर भी बरामद हो गया. महिला की पहचान नहीं होने पर पुलिस ने शव का दाह संस्कार भी कर दिया था. मामले में कहलगांव एसडीपीओ शिवानंद सिंह ने बताया कि महिला के हाथ पर नवीन नाम का टैटू गोदा हुआ था. जिसके आधार पर पुलिस ने सिर कटी महिला की पहचान की. पुलिस को पता चला कि महिला बुद्धूचक थानाक्षेत्र के रहने वाले निवासी नवीन मंडल की पत्नी है. उसके बाद शक के आधार पर पुलिस नवीन की तलाश करने लगी. पुलिस ने नवीन को गिरफ्तार किया और उसकी निशानदेही पर उसके सहोयगी नारद पंडित, पटवारी मंडल और भुवनेश्वर मंडल को उनके घर से दबोच लिया. कहलगांव एसडीपीओ ने बताया कि पति नवीन मंडल ने अपनी पत्नी की हत्या की बात को स्वीकार कर लिया है. पुलिस को दिए बयान में नवीन ने बताया कि उसकी पत्नी का गांव में किसी दूसरे शख्स के साथ अवैध संबंध था, जिसको लेकर वह परेशान था. लगातार इस बात को लेकर गांव में ताने सुनने को मिलता था, इसलिए अपने दोस्तों के साथ मिलकर उसकी हत्या कर दी.",crime
ट्रेनी IPS की तरकीब...Facebook पर लड़की की आईडी से भेजी रिक्वेस्ट और फंसा लिया अपहरणकर्ता,"सोशल मीडिया साइट्स पर इन दिनों लगभग हर कोई काफी एक्टिव भी है. इसी का फायदा उठाकर उत्तर प्रदेश की प्रयागराज पुलिस ने एक बड़े केस को सुलझा दिया है. दरअसल प्रयागराज की एक लड़की को अगवा करने का आरोप एक युवक पर लगा था. युवती को लेकर आरोपी मुंबई भाग गया था और मोबाइल बंद होने के कारण लोकेशन ट्रेस कर पाना मुश्किल हो रहा था. लेकिन पुलिस ने एक लड़की की फेसबुक आईडी बनाकर आरोपी युवक को अपने जाल में फंसा लिया. फेसबुक आईडी के जरिए आरोपी युवक तो अरेस्ट किया, साथ ही अगवा की गई युवती को भी बरामद कर लिया. शहर यमुनापार इलाके के रहने वाले एक परिवार ने अपनी बेटी के अगवा होने की रिपोर्ट घूरपुर थाने में दर्ज करवाई थी. पुलिस ने शिकायत के आधार पर आरोपी सुरजीत नाम के युवक की तलाश शुरू की तो पता चला वह मुंबई जाकर रह रहा है. आरोपी को ट्रेस करने का इकलौता जरिया मोबाइल था जो कि स्विच ऑफ आ रहा था. facebook से जाल में फंसा आरोपी इसी बीच पुलिस को एक बात का पता चला कि आरोपी युवक फेसबुक साइट पर बहुत ज्यादा एक्टिव है. यह देखते हुए ट्रेनी आईपीएस चिराग जैन ने एक फर्जी लड़की की फेसबुक आईडी बनाई और आरोपी युवक को फ्रेंड रिक्वेस्ट भेजी. युवक ने उसे एक्सेप्ट कर लिया और यहीं से वह पुलिस के जाल में फंस गया. facebook पर बातचीत में युवक से फोन नंबर मांगा गया. आरोपी ने जैसे ही फेसबुक चैट पर अपना नंबर दिया, उसी नंबर के आधार पर उसे ट्रेस कर अरेस्ट कर लिया गया. यही नहीं, प्रयागराज घूरपुर की रहने वाली अगवा की गई युवती को भी बरामद कर लिया है. अगवा युवती को मेडिकल के लिए भेजा प्रयागराज पुलिस के ट्रेनी आईपीएस चिराग जैन आरोपी युवक और अगवा की गई युवती को बुधवार को मुंबई से प्रयागराज ले आए. इसके अलावा आरोपी युवक से पुलिस पूछताछ कर रही है, तो वहीं युवती को मेडिकल जांच के लिए भेजने की तैयारी में पुलिस जुट गई है. आपको बता दें प्रयागराज के इस ट्रेनिंग आईपीएस अधिकारी की पुलिस महकमे में चर्चा हो रही है, क्योंकि आरोपी को फेसबुक आईडी बनाकर गिरफ्तारी करने का यह पहला मामला सामने आया है. (प्रयागराज से आनंद राज की रिपोर्ट)",crime
"महाराष्ट्र: शिक्षक की करतूत, पहली से पांचवीं कक्षा की 7 छात्राओं के साथ स्कूल में की दरिंदगी","महाराष्ट्र में चंद्रपुर के जीवति तहसील के हीरापुर में एक शिक्षक की कथित दरिंदगी ने हर किसी को हैरान कर दिया. जिला परिषद स्कूल में कार्यरत 49 साल के टीचर ने अपने ही स्कूल की पहली से पांचवीं कक्षा के 7 नाबालिग छात्राओं के साथ दुष्कर्म की वारदात को अंजाम दिया. पुलिस ने पॉक्सो एक्ट के तहत केस दर्ज कर शिक्षक को गिरफ्तार कर लिया है. छात्रों के मुताबिक, यह शिक्षक उन्हें किसी न किसी बहाने अकेले में बुलाकर उनके शरीर के अंगों को स्पर्श करता था और उनका शारीरिक शोषण करता था. यह पूरा मामला पिछले एक साल से चल रहा था. स्कूल में कड़े स्वभाव वाले इस शिक्षक का दबदबा था, जिससे बच्चे भी खौफ खाते थे. पिछले एक साल से आरोपी स्कूल की पहली से पांचवीं कक्षा में पढ़ने वाली बालिकाओं से अभद्रता करता. मौका देखकर जब कोई नहीं रहता, तो उन लड़कियों के साथ दरिंदगी करता. कोई छात्रा माता-पिता या किसको कुछ ना बताए, उसके लिए मासूम बच्चियों को मारने की धमकी देता. इस पूरे वारदात की जानकारी स्कूल में पढ़ने वाली एक बच्ची ने अपने घर में बताई. ये पूरा इलाका जिले के अति दुर्गम इलाके में है. यहां गरीब और आदिवासी समुदाय के बच्चे पढ़ते हैं. जिले के एडिशनल एसपी अतुल कुलकर्णी ने बताया कि स्कूल में पढ़ने वाली 7 बच्चों के साथ इस शिक्षक ने अश्लील हरकत की. परिवार वालों और बच्चों की शिकायत पर इस शिक्षक को गिरफ्तार कर लिया गया है और मामले की जांच जारी है. ये भी पढ़े...",crime
"अबू सलेम मामले में केंद्र सरकार को सुप्रीम कोर्ट की फटकार, 'आप हमें भाषण नहीं दे सकते'","अंडरवर्ल्ड अबू सलेम मामले में गुरुवार को सुप्रीम कोर्ट में तीखी बहस देखने को मिली. कोर्ट द्वारा केंद्र को इस मामले में हलफनामा दाखिल करने के लिए कहा गया था. लेकिन उस हलफनामे को लेकर ही कोर्ट में माहौल गर्म दिखा और जस्टिस संजय किशन कौल ने तीखी प्रतिक्रिया दी.  कोर्ट ने हलफनामे की भाषा पर आपत्ति जताते हुए कहा है कि सरकार न्यायपालिका को भाषण ना दे. सुनवाई के दौरान जस्टिस संजय किशन कौल और जस्टिस एमएम सुंदरेश की पीठ ने केंद्रीय गृह सचिव के हलफनामे में लिखे कई वाक्यों पर आपत्ति जताई. जस्टिस कौल ने कहा कि जो मुद्दे आपको हल करने हैं, फैसला आपको करना है. आप उस पर भी फैसला लेने की जिम्मेदारी हम पर ही डाल देते हैं. ये क्या है? अब जस्टिस कॉल सिर्फ यही पर नहीं रुके. उन्होंने इस बात पर भी जोर दिया कि कोर्ट कभी भी किसी के इशारों पर या कहने पर काम नहीं करता है. उन्होंने कहा कि हमें ये कहते हुए खेद है कि गृह सचिव ये ना बताएं कि हमें ही अपील पर फैसला लेना है. केंद्र सरकार को हलफनामे में सोच समझ कर लिखना चाहिए. हमे हलफनामे में लिखे कई वाक्य अच्छे नहीं लगे. आपने एक जगह लिखा है कि आप उपयुक्त अवसर पर निर्णय लेंगे. आप हर समय गेंद हमारे पाले में ही डाल देते हैं. अब जानकारी के लिए बता दें कि भारत सरकार ने इस मामले में जो हलफनामा दाखिल किया था, उसमें साफ कहा गया था कि 17 दिसंबर, 2002 को पुर्तगाल अथॉरिटी के सामने सलेम के प्रत्यर्पण के वक्त जो अंडरटेकिंग रखी गई थी, उसका समय आने पर जरूर पालन किया जाएगा. हलफनामे में इस बात पर भी जोर रहा कि न्यायपालिका स्वतंत्र है और वह कानून के आधार पर फैसला लेती है.",crime
"Law and Order: जानें, कौन होता है ग्राम चौकीदार, कैसे करता है पुलिस की मदद?","किसी भी जिले (District) में कानून व्यवस्था (Law and Order) को दुरुस्त रखने की जिम्मेदारी (Responsibility) पुलिस (Police) के कंधों पर होती है. यही वजह है कि पुलिस की सबसे अहम इकाई पुलिस थाने (Police Station) होते हैं. थानों की जिम्मेदारी (Responsibility) अपने अधिकार क्षेत्र (your jurisdiction) में अपराध और अपराधियों पर नजर रखना होता है. ग्रामीण इलाकों (Rural areas) में भी थाने होते हैं. जहां पुलिस की मदद के लिए एक पद होता है ग्राम चौकीदार (village watchman), जिसे ग्राम प्रहरी (village guard) भी कहा जाता है. तो आइए जानते हैं कि आखिर ग्राम चौकीदार कौन होता है? और क्या काम करता है? कौन होता है ग्राम चौकीदार (who is the village watchman) ग्राम चौकीदार (village watchman) ऐसा शख्स होता है, जो एक तरह का सुरक्षाकर्मी (Security personnel) होता है. जिसकी तैनाती ग्राम स्तर (village level) पर की जाती है. गांव का क्षेत्र अगर बड़ा हो तो चौकीदारों की संख्या एक से अधिक भी हो सकती हैं. आमतौर पर चौकीदार की तैनाती या नियुक्ति राज्य सरकार (State Government), जिला प्रशासन (District Administration) अथवा किसी प्राधिकरण (authority) द्वारा की जाती है. ग्राम चौकीदार का काम (village watchman job) पुलिस अधिनिमय 1861 की धारा 47 के मुताबिक ग्राम चौकीदारों पर प्रत्यक्ष पर्यवेक्षण का दायित्व होगा. यानी वो अपने क्षेत्र की निगरानी करेगा. लोगों पर नजर रखेगा. वह अपने निर्धारित इलाके में अपराध और अपराधियों पर नज़र रखेगा. और प्राथमिकता के साथ अपराध और अपराधी को रोकने का काम भी करेगा. -- जुलूस में तलवारें, बंदूकें और डंडे, जानें हथियारों के प्रदर्शन पर क्या कहता है कानून? उत्तर प्रदेश रेगुलेशन एक्ट (Uttar Pradesh Regulation Act) के अध्याय 9 (Chapter 9) में ग्राम चौकीदार के बारे में जानकारी मिलती है. जिसमें 89 से 99 तक के बिंदुओं में ग्राम चौकीदार यानी ग्राम प्रहरी के काम (work of village guard) को स्पष्ट किया गया है. जिसके अनुसार ग्राम चौकीदार अपने प्रभाराधीन (under charge) आने वाले गावों की देखरेख करेगा. अपराध और अपराधियों (crime and criminals) से जुड़ी सूचना संबंधित अधिकारियों (related officers) को देगा. यहां तक कि विधि के अनुसार (according to law) प्रदान किए गए प्राधिकार के तहत अपराधियों की गिरफ्तारी (arrest of criminals) भी करेगा. चौकीदार का मानदेय और सुविधाएं (Honorarium and facilities) अगर हम देश के सबसे राज्य उत्तर प्रदेश की बात करें तो यूपी में 65 हजार से ज्यादा चौकीदार हैं. जो शहरी और ग्रामीण इलाकों में काम करते हैं. पहले उन सभी को राज्य सरकार की ओर से हर महीने में डेढ़ हजार रुपये का मानदेय मिलता था. लेकिन साल 2019 में यूपी सरकार ने इस राशि को बढ़ाकर 2500 रुपये कर दिया. साथ ही चौकीदार को हर 10 वर्ष में नई साइकिल और उसकी देखरेख के लिए सालाना 600 रुपये का भत्ता भी देना शुरू कर दिया. इसके अलावा चौकीदारों को नई वर्दी, जूते, डंडा और सीटी दिए जाने का प्रावधान भी किया गया है.",crime
"Chit fund case : सुब्रत राय सहारा और पत्नी समेत 14 को अरेस्ट करने लखनऊ पहुंची MP पुलिस, बैरंग लौटी","मध्य प्रदेश की दतिया पुलिस गुरुवार को सहारा समूह के चेयरमैन सुब्रत राय सहारा पर दर्ज धोखाधड़ी के केस में गिरफ्तारी वॉरंट लेकर लखनऊ स्थित सहारा सिटी पहुंची. सुब्रत राय समेत सहारा समूह के 8 बोर्ड ऑफ डायरेक्टर के खिलाफ गैर जमानती वॉरंट जारी किया गया है.  एमपी पुलिस को मौके पर कोई आरोपी नहीं मिला, जिसके बाद वह 5 मई को कोर्ट में आने का नोटिस थमाया वहां से लौट गई. पुलिस टीम के साथ लखनऊ पहुंचे दतिया इंस्पेक्टर रविंद्र शर्मा का कहना कि शहर कोतवाली में दर्ज 14 केस में लगभग दो करोड़ की रकम हड़पने का मामला है। लोगों ने सहारा की स्कीम में पैसा जमा किया लेकिन जब स्कीम मेच्योर हुई तो पैसा वापस नहीं मिला. 'चिट फंड सोयायटी बनाकर पैसा हड़प लिया' सुब्रत राय सहारा के खिलाफ दतिया की शहर कोतवाली में चिट फंड सोसायटी बनाकर लोगों का पैसा हड़पने के 14 केस दर्ज हैं. इन केस में सुब्रतो राय, सुब्रत रॉय सहारा की पत्नी स्वप्ना रॉय, अनिल कुमार पांडे, डीके श्रीवास्तव, रूमी दत्ता, करुणेश अवस्थी, राणा सिया और अब्दुल दबीर के नाम भी शामिल है. दतिया शहर कोतवाली में दर्ज ऐसे ही एक केस में जारी गैर जमानती वॉरंट को लेकर पुलिस की टीम लखनऊ पहुंची. एमपी पुलिस का साफ कहना था गिरफ्तारी वॉरंट जारी है इसलिए सुब्रत राय मिलेंगे तो गिरफ्तार कर ले जाएंगे. डेढ़ घंटे पूछताछ करती रही एमपी पुलिस दतिया जिले के शहर कोतवाली के इंस्पेक्टर रविंद्र शर्मा गुरुवार को 3 सब इंस्पेक्टर व 3 कॉन्स्टेबल लेकर लखनऊ के गोमती नगर थाने पहुंचे. मध्य प्रदेश पुलिस ने स्थानीय पुलिस से सहारा समूह के चेयरमैन सुब्रत राय के खिलाफ कोर्ट से जारी गैर जमानती वॉरंट को तामील कराने के लिए कागजी कार्रवाई की. मध्य प्रदेश पुलिस टीम ने सहारा सिटी में करीब डेढ़ घंटे तक पूछताछ की लेकिन वहां कोई भी आरोपी उनको नहीं मिला. 'SC की रोक के कारण नहीं लौटा पा रहे पैसा' सहारा समूह की लीगल टीम के हेड बीएन त्रिपाठी का कहना कि सुप्रीम कोर्ट के निर्देश पर सहारा समूह के किसी भी संपत्ति को बेचने पर रोक लगाई गई है. अगर कोई संपत्ति बेची जाए तो उसे सेबी के अकाउंट में जमा करना होगा. हम मानते हैं कि लोगों ने पैसा जमा किया, हमारी देनदारी भी है. हम पैसा भी देंगे लेकिन सुप्रीम कोर्ट के निर्देश के चलते पैसा नहीं दिया जा सका, फिलहाल दतिया कोर्ट से जारी इस गैर जमानती वॉरंट को लेकर कानूनी प्रक्रिया अपनाई जाएगी.",crime
"Minor Rape: 13 साल की नाबालिग के साथ 80 लोगों ने किया रेप, 8 महीने बाद पीड़िता लौटी घर, जानें पूरा मामला","Highlights एक नाबालिग के साथ पिछले 8 महीने में करीब 80 लोगों ने रेप किया है। पुलिस ने सभी आरोपियों को गिरफ्तार किया है। गिरफ्तार आरपियों में 35 से ज्यादा दलाल है। अमरावती: आंध्र प्रदेश के गुंटूर जिले से एक दिल दहला देने वाला मामला सामने आया है। यहां पर एक 13 साल की लड़की के साथ 80 बार रेप करने का मामला सामने आया है। पुलिस के मुताबिक, नाबालिग की खरीद कर उसे राज्य के अलग-अलग जगहों पर भेजा गया है जहां उसके साथ करीब 80 बार जबरदस्ती की गई है। मामला तब सामने आया जब अगस्त 2021 में लड़की के पिता ने अपनी बेटी के बारे में पुलिस से शिकायत की थी। इसकी बात पुलिस नाबालिग की तलाश में जब जुटी तब चौकाने वाले खुलासे हुए हैं। अभी तक इस मामले में पुलिस ने सभी 80 आरोपियों को गिरफ्तार कर लिया है। क्या है पूरा मामला जानकारी के मुताबिक, कोरोना के दौरान अस्पताल में नाबालिग की मां के साथ सवर्णा कुमारी एक महिला की दोस्ती हुई थी। इसके कारण लड़की के भी रिश्ते उस महिला के साथ बन गए थे। कोरोना के वजह से जब नाबालिग की मां की मौत हो गई तो सवर्णा कुमारी ने बिना उसके पितो को बताए नाबालिग को अस्पताल से लेकर चली गई थी। तब से उसका पिता उसकी तलाश कर रह था। बताया जा रहा है कि कुछ महीने पहले महिला ने नाबालिग को गोद लिया था और यह बताते हुए वह उसे वहां से लेकर गई थी। बहुत दिन हो जाने के बाद जब उसकी बेटी का कोई पता नहीं चला तो नाबालिग के पिता ने अगस्त 2021 में पुलिस से शिकायत की थी जिसके बाद उसकी तलाशी शुरू हो गई थी। 80 लोगों को किया गिरफ्तार पुलिस ने अपनी जांच में महिला को मुख्य दोषी पाया और नाबालिग के साथ उसकी भी तलाशी शुरू कर दी। मामले में पुलिस ने जब जांच कर कुछ गिरफ्तारी की तो नाबालिग का पता चला जिसे पुलिस ने 19 अप्रैल को आरोपियों के पास से छुड़ाया है। लंबी पूछताछ और जांच के बाद मामले में गुंटूर पश्चिम क्षेत्र पुलिस ने करीब 80 लोगों को गिरफ्तार किया है जिसमें एक बीटेक का छात्र भी शामिल है। इस मामले का एक आरोपी फिलहाल लंदन में है और पुलिस उसके बारे में भी जानकारी ले रही है। 35 से ज्यादा है दलाल गिरफ्तरी के बाद आरोपियों ने पुलिस को बताया कि पिछले आठ महीने में नाबालिग को आंध्र प्रदेश और तेलंगाना के कई वेश्यालय पर भेजा गया था जहां उसके साथ बुरा काम किया गया है। पुलिस ने जांच में सवर्णा कुमारी को मुख्य आरोपी पाया जो नाबालिग को जिस्म के धंधे में डाली थी। पुलिस को यह भी पता चला कि गिरफ्तार किए गए 80 लोगों में 35 से ज्यादा दलाल और बाकी ग्राहक है। इस आपराध में शामिल लोगों के पास से पुलिस को 53 फोन, 3 ऑटो और बाइक बरामद हुए हैं। बताया जा रहा है इन आरोपियों को विजयवाड़ा, हैदराबाद, काकीनाडा और नेल्लोर से गिरफ्तार किया गया है।",crime
"गुजरात: NCP विधायक हॉस्पिटल से हुए थे फरार, अब हुई डेढ़ साल की सजा","गुजरात के पोरबंदर जिले की कुतियाना विधानसभा सीट से राष्ट्रवादी कांग्रेस पार्टी (NCP) के विधायक कांधल जडेजा को 15 साल पुराने मामले में राजकोट कोर्ट ने दोषी करार दिया है. राजकोट कोर्ट ने इस मामले में कांधल जडेजा को सजा भी सुना दी है. राजकोट की कोर्ट ने 2007 में पुलिस की हिरासत से भागने का दोषी पाए जाने पर कांधल जडेजा को डेढ़ साल कैद की सजा सुनाई है. कोर्ट ने कांधल जडेजा पर 10 हजार रुपये का जुर्माना भी लगाया है. बताया जाता है कि ये मामला 2007 का है. तब कांधल जडेजा 2007 के एक मामले में पुलिस की गिरफ्त से उस समय भाग गए थे जब राजकोट के विद्यानगर रोड स्थित एक अस्पताल में उपचार के लिए उनको भर्ती कराया गया था. कांधल अस्पताल से फरार हो गए थे. कांधल जडेजा को पुलिस ने 2009 में गिरफ्तार कर लिया था. इस मामले में कांधल जडेजा के साथ ही चार पुलिसकर्मियों, तीन डॉक्टर समेत 14 लोगों के खिलाफ केस चल रहा था. राजकोट की कोर्ट ने कांधल जडेजा को दोषी करार दिया और डेढ़ साल कैद की सजा सुनाई और 10 हजार रुपये का जुर्माना भी लगाया है. कांधल जडेजा के वकील अंश भारद्वाज ने कहा है कि उनको जेल जाने की जरूरत नहीं होगी क्योंकि वे पहले ही 1 साल 7 महीने की सजा काट चुके हैं. कांधल जडेजा ने कोर्ट में याचिका दायर कर सजा पर एक महीने के लिए स्टे देने की अपील की थी जिसे कोर्ट ने मान लिया. सजा सुनाए जाने के बावजूद कांधल जडेजा 2022 विधानसभा चुनाव लड़ सकेंगे. गौरतलब है कि कांधल जडेजा, पोरबंदर की लेडी डॉन संतोक बेन जडेजा के बेटे हैं. कांधल को कान्हा जडेजा के साथ गुजरात पुलिस ने पोरबंदर में 2005 में पूर्व पार्षद सुनीता वृद्धा की हत्या के मामले में पकड़ा गया था. इस मामले में कोर्ट ने जुलाई 2021 में अपना फैसला सुना दिया था. कोर्ट ने कान्हा जडेजा समेत आठ आरोपियों को दोषी करार दिया था. कोर्ट ने इस मामले में आठ आरोपियों को बरी भी कर दिया था.",crime
"Lucknow: अभद्र गानों पर नचाया, पीटकर लूटा भी... लखनऊ के कॉलेज में जूनियर की रैगिंग","सरकार की सख्ती के बावजूद कॉलेजों में रैगिंग की घटनाएं थमने का नाम नहीं ले रही हैं. ताजा मामला उत्तर प्रदेश में लखनऊ के प्रतिष्ठित डेंटल कॉलेज का है जहां के जूनियर छात्र ने रैगिंग के नाम पर हुई लूट की एफआईआर दर्ज करवाई है. इस मामले में एक दर्जन सीनियर छात्रों को आरोपी बनाया गया है. लखनऊ के सरस्वती डेंटल कॉलेज में बीते 22 मार्च को एडमिशन लेकर बीडीएस की पढ़ाई करने पहुंचे छात्र करण के साथ एडमिशन लेते ही रैगिंग शुरू हो गई. करण ने रैगिंग की शिकायत कॉलेज प्रशासन से की. लेकिन प्रशासन से शिकायत करने के अगले ही दिन ही फिर उसके साथ मारपीट की गई. पीड़ित छात्र करण की मानें तो 19 तारीख को सुबह करीब 10:30 बजे सीनियर स्टूडेंट गौरव मिश्रा, विवेक चौहान, श्रेयस और आधा दर्जन अन्य सीनियर छात्रों ने गाली गलौच करने के साथ-साथ मारपीट की. साथ ही अभद्र गानों पर डांस करवाया गया. इतना ही नहीं, छात्र का आरोप है कि सीनियर छात्रों ने उससे पैसा भी लिया और सोने की चेन छीन कर ले गए. इस बात की शिकायत छात्र ने अपने पिता से की. पिता ने कॉलेज प्रशासन से बात की तो उनकी शिकायत पर कार्रवाई नहीं की गई. छात्र करण झारखंड के पलामू जिले के रहेला थाना क्षेत्र का रहने वाला है, जिसने सरस्वती डेंटल कॉलेज में बीडीएस के कोर्स में एडमिशन लिया है. पीड़ित की तहरीर पर बाबू बनारसी दास थाने में आरोपी छात्रों गौरव मिश्रा, विवेक चौहान, श्रेयस और अन्य के खिलाफ मारपीट लूट के साथ-साथ रैगिंग अधिनियम में एफआईआर दर्ज कर ली गई है. इंस्पेक्टर बीबीडी का कहना है कि आरोपी छात्रों की धरपकड़ की जा रही है. कॉलेज प्रशासन से भी इस मामले में बयान लिया जाएगा.",crime
"दिल्ली: मयूर विहार के भाजपा नेता की हत्या से इलाके में मचा हड़कंप, बदमाशों ने चलाई थी 6 गोलियां",Highlights दिल्ली के मयूर विहार में एक भाजपा नेता की हत्या हो गई है। बताया जा रहा है कि बदमाशों ने छह गोलियां चलाई है। आपको बता दें कि जीतू चौधरी बीजेपी के मयूर विहार जिले के मंत्री थे।  नई दिल्ली: देश की राजधानी दिल्ली में बुधवार रात को कुछ बदमाशों ने बीजेपी नेता जीतू चौधरी की हत्या कर दी है। बताया जा रहा है कि बदमाशों ने छह गोलियां दागी है जिससे उनकी मृत्यु हो गई है। यह घटना गाजीपुर थाना के एक सड़क के पास हुई है। शुरूआती जानकारी में यह बताया जा रहा है कि यह व्यापार को लेकर झगड़ा था। आपको बता दें कि जीतू चौधरी बीजेपी के मयूर विहार जिले के मंत्री थे। घटना की खबर मिलते ही पुलिस मौके पर पहुंची और जांच में जुड़ गई है। बताया जा रहा है कि पुलिस को घटनास्थल से कई अहम सबूत मिले हैं।,crime
"पटना में सरेआम युवक की हत्या, दुकान जाने के दौरान अपराधियों ने मारी गोली","पटना. पटना सिटी में अपराध की वारदातें थमने का नाम नहीं ले रही हैं. अपराधियों द्वारा एक के बाद एक आपराधिक वारदातों को अंजाम दिया जा रहा है, बावजूद इसके पुलिस इन घटनाओं को रोक पाने में पूरी तरह नाकाम साबित हो रही है. ताजा मामला चौक थाना क्षेत्र के दीरापुर मोहल्ले के पास का है, जहां बुधवार की देर शाम अपराधियों ने एक नवयुवक की गोली मारकर हत्या कर दी. गंभीर रूप से घायल नवयुवक को आनन फानन में इलाज के लिए एनएमसीएच में भर्ती कराया गया, जहां डॉक्टरों ने इलाज के दौरान उसे मृत घोषित कर दिया. युवक की हत्या की सूचना मिलते ही सिटी डीएसपी अमित शरण समेत विभिन्न थानों की पुलिस मौके पर पहुंची और पूरे मामले की छानबीन में जुट गई. मृतक की पहचान चौक थाना क्षेत्र के चौक शिकारपुर गौरैया स्थान लाल इमली मोहल्ला निवासी मोहम्मद तन्नू के 18 वर्षीय पुत्र मोहम्मद साबिर के रूप में की गई है, जो खाजेकलां का मच्छरहट्टा बाजार स्थित एक श्रृंगार की दुकान में काम करता था. बताया जाता है कि मोहम्मद साबिर अपने घर से खाना खाकर वापस मच्छरहट्टा स्थित दुकान जा रहा था, इसी दौरान दीरा पर मोहल्ले के समीप पहले से घात लगाए अपराधियों ने उसे गोली मार दी, जिससे उसकी मौत हो गई. हत्या का कारण अब तक स्पष्ट नहीं हो सका है. आशंका जताई जा रही है कि आपसी रंजिश में ही मोहम्मद साबिर की हत्या की गई है. मृतक के परिजनों ने पुलिस के समक्ष अपराधियों के नाम भी गिनाए हैं, वही मौके पर मौजूद सिटी डीएसपी अमित शरण ने हत्यारों के मृतक साबिर के पूर्व परिचित होने की बात कहते हुए जल्द ही पूरे मामले का उद्भेदन कर लिए जाने का भरोसा दिलाया है. फिलहाल पुलिस हत्यारों की पहचान और उनकी गिरफ्तारी को लेकर छापेमारी अभियान में जुटी है. घटना के बाद से मृतक के परिवार में कोहराम मचा है.",crime
"J-K: आरोपी को जेल से रिहा करवाने के लिए बीजेपी नेता और सरपंच ने मांगी रिश्वत, गिरफ्तार","जम्मू कश्मीर के बांदीपोरा से बीजेपी नेता अब्दुल रहमान टिकरी और सरपंच मुश्ताक अहमद को गिरफ्तार किया गया है. एक महिला ने आरोप लगाया था कि उनके भाई को जेल से रिहा करवाने के लिए बीजेपी नेता और सरपंच ने पैसों की मांग की थी. ऐसे में उस महिला ने पुलिस में जा शिकायत दर्ज करवाई और दोनों की गिरफ्तारी हो गई. बताया गया है कि अब्दुल रहमान बांदीपोरा में बीजेपी का जिला अध्यक्ष है, वहीं लंबे समय से मुश्ताक अहमद सरपंच है. पीड़ित महिला के मुताबिक उनके भाई लंबे समय से जेल में बंद हैं और उनकी रिहाई नहीं हो पा रही थी. ऐसे में उनकी तरफ से बीजेपी नेता अब्दुल रहमान से मदद मांगी गई थी. तब वहां पर सरपंच मुश्ताक अहमद भी मौजूद थे. लेकिन मदद करने के बदले में बीजेपी नेता और उस सरपंच ने रिश्वत मांगी. अभी के लिए पुलिस द्वारा दोनों आरोपियों को गिरफ्तार कर लिया गया है और आगे की कार्रवाई की जा रही है. इस मामले को लेकर बीजेपी की तरफ से भी प्रतिक्रिया आ गई है. बीजेपी प्रवक्ता अल्ताफ ठाकुर ने कहा है कि उन्हें मामले की जानकारी मिली है और कानून अपना काम करने वाला है. ऐसे में अभी इस मामले को लेकर बीजेपी खुलकर बोलने से बच रही है. वैसे पुलिस द्वारा भी अभी तक कोई विस्तृत जानकारी नहीं दी गई है. सिर्फ इतना कहा जा रहा है कि जांच जारी है और उपयुक्त एक्शन लिया जाएगा. PTI की रिपोर्ट",crime
"अलवर में नाबालिग से दरिंदगी, 4 युवकों ने किया गैंगरेप, धमकी भी दी","राजस्थान में अलवर जिले के नारायणपुर थाना में एक नाबालिग बच्ची के साथ गैंगरेप का मामला सामने आया है. पीड़ित बच्ची के परिजनों ने बुधवार रात नारायणपुर थाने में शिकायत दर्ज करवाई. पुलिस ने पीड़िता का मेडिकल टेस्ट करवाया है.  जानकारी के मुताबिक, नारायणपुर उपखंड क्षेत्र के ग्राम पंचायत की ढाणी में चार युवकों ने नाबालिग बच्ची के साथ गैंगरेप किया. उन्होंने नाबालिग को धमकी भी दी. इसके बाद डरी-सहमी बच्ची ने घर आकर परिजनों को बताया. 20 अप्रैल को पोक्सो एक्ट सहित आईपीसी की विभिन्न धाराओं में मुकदमा दर्ज कराया गया. वारदात सामने आने के बाद पुलिस ने मामला दर्ज कर जांच शुरू कर दी. इसकी जांच बानसूर सीओ मृत्युंजय मिश्रा कर रहे हैं. डीएसपी मृत्युंजय मिश्रा ने बताया कि वारदात 19 अप्रैल की रात को हुई. नारायणपुर उपखंड के एक गांव में चार युवकों ने नाबालिग बच्ची के साथ गैंगरेप किया और मौके से फरार हो गए. इस मामले में पॉक्सो और 376-D की धाराओं में केस दर्ज किया गया. एक मुख्य आरोपी नामजद है. आरोपियों को पकड़ने के लिए टीम गठित कर दी गई है. आरोपियों को जल्द ही गिरफ्तार कर लिया जाएगा. ये भी पढ़े...",crime
"टेरर फंडिंग, ब्लैक मनी, अंडरवर्ल्ड और डर्टी पॉलिटिक्स, नवाब मलिक के खिलाफ चार्जशीट में बड़ा दावा","मुंबई ड्रग्स केस में सुपरस्टार शाहरुख खान के बेटे आर्यन खान के फंस जाने के बाद एक वक्त ऐसा भी आया था, जब असली मुद्दा हाशिए पर चला गया था. तब महाराष्ट्र के मंत्री नवाब मलिक और एनसीबी के अफसर समीर वानखेड़े के बयानबाजी और तल्खियां सुर्खियों में थी. नवाब मलिक सोशल मीडिया के जरिए समीर वानखेड़े पर इल्जामों की झड़ियां लगा रहे थे. लेकिन अब ना तो समीर वानखेड़े एनसीबी में हैं और ना ही नवाब मलिक अब मंत्री हैं. नवाब मलिक तो अब जेल में हैं, और उनके खिलाफ प्रवर्तन निदेशालय (ED) की चार्जशीट की शक्ल में एक सनसनीखेज कहानी सामने आई है. पहला-- देश का सबसे बड़ा अंडरवर्ल्ड डॉन दूसरी-- उस सबसे बड़े डॉन की बड़ी बहन और तीसरा-- महाराष्ट्र की सियासत का एक कद्दावर चेहरा और कैबिनेट मंत्री हम आपको इन तीन किरदारों की ब्लैक मनी, अंडरवर्ल्ड, डर्टी पॉलिटिक्स और टेरर फंडिंग की वो स्टोरी सुनाने जा रहे हैं, जो किसी का भी दिमाग़ घुमा देने के लिए काफ़ी है. वो स्टोरी जिसने महाराष्ट्र की सियासत में भूचाल लाने के साथ-साथ अंडरवर्ल्ड और सियासत की उस स्याह गठजोड़ को भी एक बार फिर से बेनक़ाब कर दिया है, जिसके बारे में गाहे-बगाहे चर्चाएं होती रहती हैं और वो स्टोरी जिसने एक कैबिनेट मंत्री को उसके चेंबर से निकाल कर सीधे ऑर्थर रोड जेल की सलाखों के पीछे पहुंचा दिया है. 1993 के मुंबई सीरियल ब्लास्ट के आरोपी दाऊद इब्राहिम और उसके इर्द-गिर्द रहनेवाले तमाम लोगों पर शुरू से ही भारतीय एजेंसियों की पैनी नज़र रही है. कुछ इसी कड़ी में अब से कोई दो महीने पहले रुपये-पैसों के नाजायज़ लेन-देन, हवाला कारोबार और कालेधन पर नज़र रखनेवाली एजेंसी ईडी यानी प्रवर्तन निदेशालय ने दाऊद इब्राहिम की बड़ी बहन हसीना पारकर से जुड़े कुछ लोगों के ठिकानों पर छापेमारी की थी. लेकिन ये छापेमारी क्या हुई, इस तिकड़ी से जुड़ी एक ऐसी अजीब और चौंकानेवाली कहानी सामने आ गई कि खुद मामले की जांच कर रहे अफसर भी कुछ देर के लिए हैरत में पड़ गए. - कौड़ियों के भाव कैसे बिकी 300 करोड़ की ज़मीन? - महाराष्ट्र के कैबिनेट मंत्री का 'डॉन' के परिवार से ये कैसा रिश्ता? - 300 करोड़ की ज़मीन के लिए कैसे दिए क़रीब 40 लाख रुपये? - ईडी ने कैबिनेट मंत्री नवाब मलिक पर और कसा शिकंजा - नवाब मलिक पर हवाला कारोबार और टेरर फंडिंग का संगीन इल्ज़ाम लेकिन इससे पहले कि जुर्म के इस पाताललोक में हम और गहराई तक उतरें, सबसे पहले इस मामले के उस किरदार से आपको मिलाए देते हैं, जिसका एक बयान महाराष्ट्र के कैबिनेट मंत्री और एनसीपी नेता नवाब मलिक के लिए ताबूत में आख़िरी कील साबित हुआ. जिसका नाम है अलीशाह पारकर. जी हां... अलीशाह पारकर. अंडरवर्ल्ड डॉन दाऊद इब्राहिम का भांजा और दाऊद की बड़ी बहन हसीना पारकर का बेटा अलीशाह पारकर. वैसे तो अलीशाह अब तक सुर्खियों से दूर ही रहा है, लेकिन हवाला कारोबार के एक मामले में ईडी ने उससे पूछताछ क्या की, उसने तो सियासत की चमचमाती कालीन ने नीचे छुपी ब्लैक मनी और टेरर फंडिंग की पूरी की पूरी बजबजाती हकीकत को ही उधेड़ कर रख दिया. और बस इसी का वो बयान था, जिसके बाद ईडी की टीम ने ना सिर्फ़ महाराष्ट्र के कैबिनेट मंत्री और नेशनलिस्ट कांग्रेस पार्टी यानी एनसीपी के नेता नवाब मलिक को गिरफ़्तार कर लिया, बल्कि अब तो पूछताछ के बाद उनका मौजूदा ठिकाना ऑर्थर रोड जेल की सलाखें ही बन चुकी हैं. नवाब मलिक पर ईडी ने संगीन इल्ज़ाम लगाए हैं और ये इल्ज़ाम है अंडरवर्ल्ड से रिश्ते रखने और टेरर फंडिंग करने का. वजह ये कि उन्होंने अंडरवर्ल्ड डॉन दाऊद इब्राहिम की बहन हसीना पारकर से सबकुछ जानते हुए भी उसकी एक क़ब्ज़ाई हुई ज़मीन ना सिर्फ़ नाजायज़ तरीक़े से कौड़ियों के मोल ख़रीद ली, बल्कि ज़मीन ख़रीदने के बदले उनके चुकाए गए रुपयों का इस्तेमाल टेरर फंडिंग के लिए भी हुआ. जी हां, टेरर फंडिंग के लिए. ये कहानी अब से कोई बीस साल पुरानी है. जब दाऊद की बड़ी बहन हसीना ज़िंदा थी. प्रवर्तन निदेशालय (ED) ने अपनी जांच में पाया कि मुंबई के कुर्ला इलाक़े में गोवा वाला कंपाउंड की क़रीब 3 एकड़ की एक ज़मीन पर हसीना पारकर की नज़र थी. इस ज़मीन का मालिकाना हक़ वैसे तो मुनीरा प्लंबर नाम की एक महिला के पास था, लेकिन उसने इस ज़मीन पर बसे किराएदारों से रुपये-पैसों की वसूली और दूसरे कामों के लिए ज़मीन की पावर ऑफ़ अटॉर्नी दाऊद इब्राहिम के ही एक ख़ास गुर्गे और 1993 मुंबई ब्लास्ट के एक गुनहगार सरदार वली शाह ख़ान को दे रखा था. लेकिन हसीना पारकर, सरदार वली शाह ख़ान और सलीम पटेल नाम के और शख़्स ने दूसरे कुछ लोगों के साथ मिलकर ना सिर्फ इस ज़मीन की झूठी पावर ऑफ अटॉर्नी बनवा ली, बल्कि इस ज़मीन को चुपके से एनसीपी नेता नवाब को बेच दिया. ऐसा तब था, जब नवाब मलिक को हसीना पारकर की हकीकत पता थी और सरदार वली शाह ख़ान की भी. इस ज़मीन की क़ीमत तब क़रीब 300 करोड़ रुपये रही होगी, लेकिन आपको जानकर हैरानी होगी कि नवाब मलिक ने हसीना से ये ज़मीन महज़ 40 लाख रुपये में ख़रीदी. इसमें सिर्फ 5 लाख रुपये उसने कैश के तौर पर दिए और बाक़ी की रक़म चेक के ज़रिए चुकाई. लेकिन नवाब मलिक की ये सौदेबाज़ी ही अब उनके गले की फांस बन चुकी है. ईडी ने ना सिर्फ़ उन्हें गिरफ़्तार कर लिया है, बल्कि उनसे पूछताछ के बाद फिलहाल उन्हें ऑर्थर रोड जेल भेज दिया गया है. इधर, मामले की जांच कर रही ईडी अब उनके ख़िलाफ़ चार्जशीट दाखिल करने की तैयारी कर रही है. ईडी के सूत्रों की मानें तो दाऊद इब्राहिम की बहन हसीना पारकर उन्होंने ज़मीन पर क़ब्ज़े, उनकी नाजायज़ ख़रीद-फ़रोख़्त, जबरन वसूली समेत दाऊद इब्राहिम के तमाम उल्टे सीधे धंधे संभाला करती थी. लेकिन सब कुछ जानते हुए भी एक नेता उनसे जुड़ना और सौदेबाज़ी करना अपने आप में एक चौंकानेवाली बात होने के साथ-साथ एक संगीन जुर्म भी है. ईडी ने अब तक की छानबीन के बाद इन तमाम किरदारों का कनेक्शन साबित करने के लिए भी अदालत में अपनी दलील पेश की है. ईडी ने कहा कि नवाब मलिक ने जिनसे ज़मीन की सौदेबाज़ी की, उनका रिश्ता उन लोगों से था, जो सीधे तौर पर 1993 मुंबई सीरियल ब्लास्ट से जुड़े थे. इनमें पहला नाम तो उस सरदार वली शाह खान का ही है जो बम धमाकों में का गुनहगार है इन दिनों उम्र कैद की सजा काट रहा है. सरदार ही वो गुनहगार है, जिसने टाइगर मेमन के कहने पर बीएमसी की इमारत समेत कई दूसरी जगहों पर बम रखने के लिए रेकी की थी. उसी ने अल हुसैनी बिल्डिंग में जहां टाइगर मेमन रहता था, वहां एक कार में विस्फोट भी रखे थे. ईडी के मुताबिक नवाब मलिक सलीम पटेल को अच्छे से जानते हैं, जो दाऊद इब्राहिम गैंग का गुर्गा था. जो उन दिनों हसीना पारकर का बॉडीगार्ड और उसका ड्राइवर भी था. हसीना पारकर की मौत के पहले जब उसे गिरफ्तार किया गया था, तब उसने मुंबई पुलिस की पूछताछ में कई अहम ख़ुलासे भी किए थे. उन दिनों हसीना जिस ज़मीन का संपत्ति पर भी क़ब्ज़ा करती, उनमें से ज्यादातर की पावर ऑफ अटॉर्नी सलीम पटेल के नाम पर ही होती थी. और नवाब मलिक ने सबकुछ जानने के बावजूद उनसे रिश्ते रखने, डील करने और ज़मीन ख़रीदने से गुरेज़ नहीं किया. लेकिन जानकारों की मानें तो अदालत में उनके ख़िलाफ़ इन इल्ज़ामों को साबित करना ईडी के लिए एक बड़ी चुनौती साबित होनेवाली है. ख़ास कर टेरर फंडिंग वाले मामले में. ईडी ने नवाब मलिक के खिलाफ़ 3 फरवरी को केस दर्ज करने के बाद उन्हें 23 फरवरी को गिरफ्तार किया था. इसके बाद ईडी की जांच काफ़ी आगे बढ़ चुकी है. उधर मलिक फिलहाल आर्थर रोड जेल में हैं. एक ग़ौर करनेवाली बात ये है कि इतने संगीन इल्ज़ाम में जेल में बंद होने के बावजूद फिलहाल ना तो सरकार ने उन्हें उनकी कुर्सी से उतारा है और ना ही पार्टी ने ही उनके खिलाफ कोई कार्रवाई की है. लेकिन अपनी इनवेस्टिगेशन को लेकर ईडी के अपने दावे हैं. ईडी के सूत्रों की मानें तो नवाब मलिक ने विवादित ज़मीन खरीदने के लिए जो पैसा दिया, उसे हसीना पारकर ने दाऊद इब्राहिम तक पहुंचा दिया और उसका इस्तेमाल टेरर फंडिंग के लिए किया गया. ये डील 2003 से 2005 के बीच में हुई थी. इसके बाद से ये जमीन मलिक ने कई किराएदारों को दी और मलिक और उनकी कंपनी और उनके घरवालों ने इस प्रॉपर्टी से 11 करोड़ 70 लाख रुपये की कमाई की. ईडी की एफआईआर में दाऊद इब्राहिम, हाजी अनीस उर्फ अनीस इब्राहिम शेख, शकील शेख उर्फ छोटा शकील, जावेद पटेल उर्फ जावेद चिकना, इब्राहिम मुश्ताक अब्दुल रज्जाक मेमन उर्फ टाइगर मेमन को आरोपी बनाया है. ईडी को जांच में पता चला है कि नवाब मलिक ने मेसर्स सॉलिडस इन्वेस्टमेंट कंपनी के जरिए मुनीरा प्लंबर की संपत्ति हड़प ली थी. इस कंपनी को नवाब मलिक के परिवार के सदस्य ऑपरेट करते थे, जबकि कंट्रोल नवाब मलिक के पास था. कंपनी में हसीना पारकर सहित डी-कंपनी के गैंगस्टर और गुर्गों की मिलीभगत थी. संपत्ति हड़पने के लिए, हसीना पारकर और नवाब मलिक ने एक साथ मिलकर साज़िश की कई कानूनी दस्तावेज बनाए. मनी लॉन्ड्रिंग मामले की जांच से पता चला कि मुनीरा एस. प्लंबर और उसकी मां मरियम बाई की संपत्ति नाजायज़ से कब्जाई गई थी. नवाब मलिक के कंट्रोल वाली सॉलिडस इन्वेस्टमेंट्स प्राइवेट लिमिटेड और हसीना पारकर, सरदार शाह वली खान, सलीम पटेल और नवाब मलिक ने गोवा वाला में संपत्ति हड़पी थी. इसमें बिल्डिंग समेत तीन एकड़ जमीन शामिल है. ईडी ने इस महीने की शुरुआत में मलिक, उनके परिवार के सदस्यों, उनकी कंपनी की संपत्तियों को अस्थायी रूप से कुर्क किया था. इसमें गोवावाला कंपाउंड, कुर्ला (पश्चिम), मुंबई के कई फ्लैट, प्लॉट और दूसरी संपत्ति शामिल है. अब गेंद कोर्ट के पाले में है.",crime
"UP: पत्नी-बेटी ने मिलकर की थी हिस्ट्रीशीटर की हत्या, BJP का झंडा लगी SUV में मिली थी लाश","उत्तर प्रदेश के बाराबंकी में दो दिन पहले हुई हिस्ट्रीशीटर जगतपाल की हत्या का पुलिस ने खुलासा किया है. इस हत्याकांड में मृतक की पत्नी पिंकी ने अपनी बेटी और उसके साथियों के साथ मिलकर अपने पति की हत्या कर शव को भारतीय जनता पार्टी (बीजेपी) का झंडा लगी एसयूवी कार में डालकर ज़ैदपुर थाना क्षेत्र में डाल कर फरार हो गए थे.  जैदपुर पुलिस द्वारा जगतपाल हत्याकांड में हत्या करने वाली मृतक की पत्नी पिंकी सहित 3 अभियुक्तों को गिरफ्तार किया गया और उसकी बेटी को बाल अपचारी को संरक्षण में लिया गया है. पकड़े गए अभियुक्तों से पुलिस पूछताछ में सामने आया कि मृतक जगतपाल थाना बक्शी का तालाब का हिस्ट्रीशीटर था. मृतक जगतपाल अपनी पत्नी और बेटी को बहुत प्रताड़ित करता था, जिससे तंग आकर पत्नी और बेटी ने उसे मारने की योजना बनाई. योजना को अंजाम देने के लिए बेटी ने अपने पुरूष मित्र शिवम को तैयार किया. 19 तारीख की करीब मध्य रात्रि में बेटी ने सोशल मीडिया चैट के माध्यम से शिवम को बताया कि जगतपाल को खाने में नींद की दवा दी है. शिवम अपने मित्र कुणाल के साथ जगतपाल के घर गया. वहां जगतपाल की पत्नी व बेटी ने शिवम और कुणाल से मिलकर जगतपाल की सोफे पर ही ईंट, पेपर कटर व पेचकश से नृशंस हत्या कर दी. शिवम और कुणाल ने हत्या के उपरांत जगतपाल के शव को निस्तारित करने के लिए उसकी सफारी गाड़ी में रखकर ले जा रहे थे. नहर पटरी ग्राम पाटमऊ थाना जैदपुर में सफारी गाड़ी का पहिया मिट्टी में धंस जाने और सुबह हो जाने के कारण गाड़ी व शव को मौके पर छोड़कर भाग गए थे.",crime
दिल्ली पुलिस की चार्जशीट में खुलासा- आतंकियों का ट्रेनिंग देता है PAK सेना का मेजर,"दिल्ली पुलिस की स्पेशल सेल की चार्जशीट में कई चौंकाने वाले खुलासे हुए हैं. चार्जशीट में दिल्ली पुलिस ने कहा कि पाकिस्तानी सेना का एक मेजर आतंकियों को ट्रेनिंग देता था. दिल्ली पुलिस ने चार्जशीट में पाकिस्तान पंजाब के रास्ते कैसे हिंदुस्तान में अपने पैर पसार रहा है इसके बारे ग्राफिक्स के जरिए पूरी जानकारी दी गई है. दरअसल, दिल्ली पुलिस की स्पेशल सेल ने आतंकी गतिविधियों में लिप्त 2 संदिग्धों को सितंबर 2021 में गिरफ्तार किया था. इन दोनों ने एक पाकिस्तानी सेना अधिकारी की पहचान की है, जिनसे ये दोनों पाकिस्तान में ट्रेनिंग के दौरान मिले थे. ये वही पाकिस्तानी सेना का अधिकारी है जो पाकिस्तान में भारतीय वायुसेना के विंग कमांडर अभिनंदन वर्धमान के साथ एक तस्वीर में दिखाई दिया था. क्या है पूरी कहानी? दरअसल स्पेशल सेल को 21 अगस्त को इनपुट मिला था की आतंकी भारत मे सीरियल धमाकों को अंजाम देने की फिराक में है, जिसके बाद स्पेशल सेल ने दिल्ली मुम्बई, यूपी के कई इलाकों में ऑपरेशन शुरू किए. इस ऑपरेशन में 13 सिंतबर को जान मोहम्मद शेख को गोल्डन टेम्पल ट्रेन से गिरफ्तार कर लिया गया, जान मोहम्मद दिल्ली से मुंबई आतंकी गतिविधियों को अंजाम देने जा रहा था. गिरफ्तार आतंकियों के नामों की लिस्ट जान मोहम्मद ओसामा उर्फ सामी मोहम्मद अबु बकर मूल चन्द्र लाला मोहम्मद आमिर जावेद जीशान कमर हमीदुर रहमान ओसामा के पास से दिल्ली पुलिस को मिला था कंप्यूटर इस पूरे मामले की छानबीन के दौरान दिल्ली पुलिस ओसामा के पास से एक कंप्यूटर जामिया नगर से बरामद किया, 28 सिंतबर को ओसामा PGI लखनऊ के पास IED से भरा बैंग, हैंड ग्रनेड और हथियारों से लैस होकर अपने चाचा हमीदुर रहमान के पास पहुचा था. पुलिस की पूछताछ में आतंकी मूल चन्द्र लाला ने खुलासा किया की उसने लखनऊ के महानगर में जान मोहम्मद के कहने पर एक अंजान व्यक्ति से 1 लाख रुपए हासिल किए थे. चार्जशीट में आतंकी जीशान कमर और ओसामा से उनकी मस्कट ओमान, पाकिस्तान के ठाटा में आतंकी ट्रेनिंग के सबूत मिले है. ट्रेनिंग के पहले इन लोगों की मुलाकात ISI के हम्माद याशीन की मुलाकात मस्कट में अल रईंम होटल में हुई थी. इस होटल के मैनेजर आमिर तारीक ने जीशान और ओसामा को ट्रेनिंग पर जाने से पहले 500 रियाल दिए थे जो पाकिस्तान ले जाने वाली नाव के चालक को देने थे. कोहे मर्जी फ्रॉम हाउस पर मिली आतंकी बनने की ट्रेनिंग ईरान के रहने वाले फर्शीद ने ओसामा और जीशान को बन्दरे जस्क में नाव से उतार लिया और अपने घर मे पनाह दी, जहां से ओमिद रईस नाम के ईरानी बलूच ने दोनों आतंकियों को जीवानी पाकिस्तान पहुंचा दिया जिसके बाद ISI कमांडर जाहांगीर खान मर्री ने इन दोनों आतंकियों को कोहे मर्री फ्रॉम हाउस पर आतंकी ट्रेनिंग मुहैया कराई. चार्जशीट के मुताबिक सईए मजाहिर शाह जो पाकिस्तान POK का रहने वाला है, जो तालिबान और जैश ए मोहम्मद से जुड़ा हुआ है जिसने जिहाद और धार्मिक उन्माद फैलाने की स्पीच दोनों आतंकियों को दी थी. सातवां नाम हमजा जो POK का रहने वाला है और इस्लामाबाद में रहता है ये पाकिस्तानी ISI ट्रेनिंग ग्रुप का मुखिया था जिसने दोनों आतंकियों को ट्रेंड किया था. इस दौरान हमजा ने दोनों आतंकियों को भारत के विंग कमांडर की वो फोटो भी दिखाई जिसमें हमजा मौजूद था. ये फोटो विंग कमांडर की उस दौरान की थी जब अभिनन्द ऑपरेशन के दौरान पाकिस्तान पहुंच गए थे. दाउद इब्राहिम के जुड़ा है बशीर अगला किरदार बशीर मुंबई का रहने वाला है और 1993 के सीरियल बम ब्लास्ट के बाद पाकिस्तान भाग गया था और दाउद इब्राहिम अंडरवर्ल्ड से जुड़ा हुआ है जिसकी भी मुलाकात दोनों आतंकियों से हुई जीशान और ओसामा से मोहम्मद आरिफ जो अल रईम होटल का मालिक है जो की लगातार पाकिस्तान कर्नल बुखारी के सम्पर्क में था जिसके जरिये उन्हें निर्देश दिए जा रहे थे. चार्जशीट में ट्रेनिंग सेंटर कोहे मर्री फार्म हाउस पाकिस्तान के दो फोटो भी दिखाए गए है. पेज नंबर 20 पर और वो रेस्टोरेंट भी दिखाया गया जहां से आतंकियों का खाना आता था. कैफे इमरान चार्जशीट में पाकिस्तान के शूटिंग रेंज का भी नक्शा दिखाया गया है. चार्जशीट में पाकिस्तान ISI की भूमिका का खुलासा आरोपी उसेदूर रहमान लखनऊ का रहने वाला है जिसका दुबई में खजूर का कारोबार है जो ISI एजेंट मंसूर के सपंर्क में था. मंसूर ने रहमान को कहा की भारत मे आतंकी गतिविधियों को अंजाम देने के लिए हार्ड कोर लड़कों को तैयार करो, जिन्हें पाकिस्तान में ट्रेनिंग दी जा सके जिसके बाद रहमान ने अपने भाई हुमेदूर रहमान से सम्पर्क किया. हुमेदुर ने अपने साले इबाहिम मुल्ला और दोस्त जीशान का नाम सुझाया. जिसके बाद मंसूर ने मस्कट ओमान के रास्ते पाकिस्तान का रूट मैप तैयार किया जीशान और इबाहिम के लिए टिकट बुक कराए पर इबाहिम नहीं गया, लेकिन उसकी जग पर जीशान मस्कट पहुंच गया. जिसके बाद ISI हैंडलर मंसूर ने कहा केवल एक को ट्रेनिंग नहीं दी जाएगी कम से कम 2 या 2 से ज्यादा चाहिए जिसके बाद हमीदुर रहमान के बेटे ओसामा को मस्कट भेज दिया गया इसके बाद पाकिस्तान ठट्टा में स्थित कोहे मर्री फॉर्म हाउस आतंकियों को बम बनाने, एके 47 चलाने की ट्रेनिंग,पोटेशियम क्लोराइड और चीनी के जरिए बम बनाने की 5 तरह की ट्रेनिंग दी गई .आतंकियों को आरडीएक्स के साथ एल्युमिनियम पावडर सल्फर के साथ बम बनाने की भी ट्रेनिंग दी गई. ट्रेनिंग के बाद 20 जून को दोनों आतंकी भारत आए और धमाकों को अंजाम देने जुट गए थे. -",crime
"यूपी में 7 एडीजी रैंक के अफसरों के तबादले, 1 DIG भी बदला, यहां देखें पूरी लिस्ट","उत्तर प्रदेश की सत्ता में दोबारा आने के बाद सूबे के मुख्यमंत्री योगी आदित्यनाथ बड़े फैसले लेने में लगे हुए हैं. गुरुवार को उत्तर प्रदेश में 7 एडीजी रैंक, 1 डीआईजी और 1 एसपी रैंक के अफसर के तबादले की घोषणा की गई है. अजय आनंद एडीजी ट्रेनिंग को सुल्तानपुर की कमान सौंपी गई है. वहीं, एडीजी ट्रैफिक ज्योति नारायण को एडीजी ट्रेनिंग जालौन भेज दिया गया है. इस बार के हुए तबादलों में एक बार फिर रवि जोसेफ लोकू का ट्रांसफर हुआ है. रवि जोसेफ लोकु को एडीजी विजिलेंस से एडीजी पीटीसी मुरादाबाद के पद पर भेजा गया है. यहां देखिए पूरी लिस्ट - एडीजी 112 अशोक कुमार सिंह को एडीजी ट्रैफिक का भी चार्ज दिया गया - एडीजी मानवाधिकार रहे एमके बशाल एडीजी क्राइम बनाए गए हैं. - एसके माथुर एडीजी रूल्स एंड मैनुअल के साथ एडीजी मानवाधिकार का भी काम देखेंगे. - केएस प्रताप कुमार एडीजी पीएसी बनाए गए हैं. - डीआईजी सर्वश्रेष्ठ त्रिपाठी डीआईजी विजिलेंस बनाए गए हैं. - एसपी विजय ढुल को मुरादाबाद पुलिस अकैडमी एसपी बनाकर भेजा गया है. 15 अप्रैल को हुए थे 1 दर्जन से ज्यादा तबादले बता दें कि इससे पहले 15 अप्रैल को नौ जिलों के कप्‍तान समेत 14 आईपीएस अधिकारियों के तबादले के बाद सरकार ने छह जिलों के डीएम सहित 12 आईएएस अफसरों के भी तबादले कर दिए थे. संभल, मेरठ, कानपुर देहात, सिद्धार्थनगर, रायबरेली और देवरिया के डीएम बदले हैं. देवरिया, रायबरेली और मेरठ के डीएम को प्रतीक्षारत कर दिया गया है. बताया जा रहा है कि बीजेपी विधायक अदिति सिंह ने रायबरेली के डीएम वैभव श्रीवास्‍तव की शिकायत सीएम योगी आदित्‍यनाथ से की थी. उनकी जगह पर विशेष सचिव आवास माला श्रीवास्तव को रायबरेली का नया डीएम बनाकर भेजा गया था. -",crime
"UP: छात्रा के साथ रंगरेलियां मना रहा था सिपाही, पत्नी-साले ने पकड़कर कर दी पिटाई","यूपी के मैनपुरी में एक सिपाही को उसकी पत्नी और साले ने रंगरेलियां मनाते रंगे हाथ पकड़ लिया. सिपाही का 3 साल से छात्रा से अफेयर चल रहा था. इसके बाद सिपाही से हाथापाई भी की गई. मौके पर कई सिपाही भी पहुंच गए और दोनों को थाने ले आए. इसके बाद एसपी मैनपुरी अशोक कुमार राय ने आरोपी सिपाही को सस्पेंड कर दिया है. दरअसल, आगरा के रहने वाले सिपाही रियाजुद्दीन मैनपुरी रिजर्व पुलिस लाइन में तैनात है. सिपाही रियाजुद्दीन और उसकी पत्नी में पिछले कुछ समय से आपसी विवाद चल रहा है. सिपाही की प्रेमिका बांदा जिले की रहने वाली है और उससे मिलने आती रहती है. सिपाही के साले को पता लगा कि रियाजुद्दीन की प्रेमिका मैनपुरी आई है. इसके बाद वह अपनी बहन के साथ मैनपुरी आ गया और शहर कोतवाली क्षेत्र के गोला बाजार पुलिस लाइन के नजदीक ही एक मकान में सिपाही और उसकी प्रेमिका को पकड़ लिया. सूचना पर पुलिस भी पहुंच गई, जिसके बाद पुलिसकर्मी आरोपी सिपाही को कोतवाली ले आए, जहां दोनों से पूछताछ की गई. इस दौरान काफी हंगामा हुआ. जिस वक्त छात्रा और सिपाही एक साथ पकड़े गए, उस वक्त छात्रा स्कूल ड्रेस में थी. पत्नी और साले ने खूब हंगामा किया और आरोपी सिपाही के साथ हाथापाई भी की. मौके पर मौजूद पुलिसकर्मी बार-बार पत्नी और साले को रोकते रहे. इसका एक वीडियो भी वायरल हो रहा है, जिसमें हाथापाई और गाली-गलौज हो रही है. सिपाही की पत्नी ने मैनपुरी पुलिस अधीक्षक को कुछ दिन पहले एक शिकायत भी की थी, जिसकी जांच चल रही थी. ये प्रकरण सामने आने के बाद एसपी मैनपुरी अशोक कुमार राय ने सिपाही रियाजुद्दीन को तत्काल प्रभाव से निलंबित कर दिया है. बताया जा रहा है कि सिपाही का जिस छात्रा से अफेयर था, वह बालिग है.",crime
महाराष्ट्र के मंत्री धनंजय मुंडे से जबरन वसूली की कोशिश करने वाली महिला इंदौर से गिरफ्तार,"महाराष्ट्र के सामाजिक न्याय मंत्री धनंजय मुंडे के खिलाफ रेप की शिकायत करने वाली महिला को मुंबई पुलिस की क्राइम ब्रांच ने गुरुवार को गिरफ्तार कर लिया. मुंडे ने महिला के खिलाफ जबरन वसूली की कोशिश की शिकायत दर्ज कराई थी, जिसके बाद पुलिस ने उसे इंदौर से गिरफ्तार किया है. महिला ने जनवरी 2021 में मुंडे के खिलाफ रेप की शिकायत दर्ज कराई थी, बाद में वापस ले ली थी.मुंबई क्राइम ब्रांच ने महिला को को इंदौर से गिरफ्तार किया है. उसे आज मुंबई कोर्ट में पेश किया जाएगा. मुंडे अपने रिश्तों को लेकर आरोपों में घिरे रहे हैं. धनंजय मुंडे ने शिकायत करते हुए बताया कि महिला ने उन्हें ब्लैकमेल किया और उनके खिलाफ बलात्कार का मामला दर्ज करने की धमकी भी दी. उनसे जबरन वसूली के रूप में पांच करोड़ रुपये की मांग की. मुंडे ने यह शिकायत मालाबार हिल पुलिस स्टेशन में दर्ज कराई थी और अब इसे आगे की जांच के लिए मुंबई अपराध शाखा की दूसरी यूनिट में ट्रांसफर कर दिया गया है.",crime
"बिहार: पड़ोसी से नाली को लेकर हुआ विवाद, शख्स ने कर ली खुदकुशी","बिहार के पूर्णिया में पड़ोसी के साथ विवाद से परेशान होकर एक शख्स ने फांसी का फंदा लगाकर आत्महत्या कर ली. यह घटना मरंगा थाना क्षेत्र के वार्ड नंबर 8 की है. बताया जा रहा है कि मृतक का नाले में पानी के बहाव को लेकर पड़ोसी से विवाद चल रहा था. इसी के चलते शख्स ने आत्महत्या कर ली. सूचना पर पुलिस मौके पर पहुंची और शव को पोस्टमॉर्टम के लिए भेजा और मामले की जांच शुरू की. मृतक की पहचान मरंगा थाना क्षेत्र के वार्ड नंबर 8 निवासी सुबोध यादव के रूप में हुई है. मृतक ट्रैक्टर मिस्त्री था. मृतक के परिजनों ने बताया कि पड़ोस में रहने वाले सुरेंद्र यादव से पिछले कई माह से नाले को लेकर विवाद चल रहा था. सुबोध यादव जिस नाली में अपने घर का पानी बहाते थे, सुरेंद्र यादव का कहना था कि वह जमीन उनकी है. जिसे लेकर सुरेंद्र यादव ने अपने जमीन से नपवाई थी. लेकिन नापी के समय सुबोध यादव का परिवार का कोई व्यक्ति मौजूद नहीं था. मृतक के परिजनों ने बताया कि पड़ोसी के द्वारा जमीन नापी की खबर जब सुबोध यादव को लगी तो उन्हेंने अमीन को बुलवाकर सामने जमीन नापी करवाने की बात कही. सुबोध ने कहा कि अगर वह जमीन सुरेंद्र यादव की होगी तो गांव में पंचायत बैठाकर मामले को सुलझाया जाएगा. लेकिन पड़ोसी सुबोध यादव बार-बार गाली गलौज करता रहा. इसी क्रम में गुरुवार की सुबह दोनों के बीच विवाद हुआ और सुबोध यादव ने खुदकुशी कर ली. इस घटना के बाद सूचना पहुंची पुलिस ने शव को पोस्टमॉर्टम के लिए पूर्णिया सदर अस्पताल भेज दिया. मृतक के परिवार ने चार लोगों को स्थानीय थाने में नामजद अभियुक्त बनाया है. पुलिस मृतक के परिवार के लिखित बयान के बाद जांच में जुट गई है. गांव का माहौल तनावपूर्ण बना हुआ है.",crime
"बिहार: बच्चों को किडनैप करने के बाद किन्नर बनाने वाले गैंग का पर्दाफाश, पुलिस के हत्थे चड़ा सरगना","बिहार के कटिहार में मस्जिद और मंदिरों के सामने बच्चों से भीख मंगवाने वाले गिरोह का भंडाफोड़ हुआ था. अब ऐसे गैंग का पर्दाफाश हुआ है जो बच्चों का जेंडर बदलकर उनसे वसूली करवाता था. यह गैंग बड़े ही शातिर तरीके से अपने काम को अंजाम दे रहा था, जिसके बारे में जानकर पुलिस भी हैरान है. लखीसराय जिले के किऊल थाना क्षेत्र में सक्रिय किन्नर बनाने वाले गिरोह के बारे में पुलिस को पता चला. जो बच्चों को अगवा कर ऑपरेशन कराकर उनका जेंडर बदल देता था. पुलिस ने बताया कि हाल ही में 10 वर्षीय बच्चे कुंदन और रुपेश को अगवा कर उसे किन्नर बनाने की घटना सामने आई है. इस गैंग को चांदतारा नाम का किन्नर चला रहा था. किऊल थाना क्षेत्र के वृंदावन निवासी अजय पासवान का पुत्र कुंदन आर्थिक तंगी के कारण घूम-घूमकर सब्जी बेचता था. इसी दौरान चांदतारा की नजर उस पर पड़ी. कुंदन दिखने में ठीक-ठाक था. उसके बाद चांदतारा उसे बहला-फुसलाकर अपने घर लाया. फिर एक डॉक्टर से उसका ऑपरेशन करवाकर उसके प्राइवेट पार्ट को हटवा कर किन्नर बना दिया. फिर कुंदन, चांदतारा के लिए भीख मांगने लगा. पुलिस के हत्थे चढ़ा कुंदन उर्फ गुंजा ने बताया कि चांदतारा एक नेटवर्क चलाता है. जिसमें जवान बच्चों को ले जाता है. उनका ऑपरेशन करने के बाद उन्हें किन्नर बना देता है. कुंदन का कहना है कि जब उसने विरोध किया तो चांदतारा ने उसे जान से मारने की धमकी दी. दूसरी तरफ दिनेश यादव के पुत्र रुपेश को करीब दो वर्ष पहले चांदतारा ले गया और उसका भी ऑपरेशन कराने के बाद किन्नर बना दिया. रुपेश ट्रेन और ट्रैफिक टाइट पर भीख मांगता है. दूसरी ओर चांदतारा का कहना है कि उसके ऊपर लगे सभी आरोप झूठे हैं. हालांकि मामले में जिले के एसपी सुशील कुमार का कहना है कि पूरा मामला संज्ञान में आ गया है. पुलिस गहनता से इसकी जांच कर रही है. ये अपने आप में एक अलग तरह का मामला है. जैसे ही जांच पूरी हो जाएगी, दोषियों पर कड़ी कार्रवाई की जाएगी.",crime
"रेवाड़ी: आसलवास गांव में नहर के पास मिला महिला का अधजला शव, नहीं हो सकी शनाख्त","विस्तार  हरियाणा के रेवाड़ी जिले के बावल क्षेत्र में दिल्ली-जयपुर राष्ट्रीय राजमार्ग के साथ गांव आसलवास स्थित जेएलएन नहर के पास अधजली अवस्था में एक महिला का शव मिला है, जिसने नीले रंग की टी-शर्ट और निक्कर पहने हुए हैं। सूचना मिलने के बाद पुलिस मौके पर पहुंची और शव को कब्जे में लेकर रेवाड़ी के सामान्य अस्पताल में पंचनामा कार्रवाई के लिए भिजवा दिया। देर शाम तक मृतका की शनाख्त नहीं हो पाई थी। गांव आसलवास स्थित जेएलएन नहर के पास बुधवार की सुबह लोग टहल रहे थे। इसी बीच कुछ लोगों को एक महिला की अधजली लाश दिखाई दी। देखने से उसकी उम्र 34 वर्ष के करीब लग रही थी। इस पर लोगों ने तुरंत इसकी सूचना पुलिस को दी। मौके पर पहुंची पुलिस ने जांच पड़ताल की। यह शव यहां कहां से आया? पुलिस इसका सुराग लगा रही है। पुलिस को अंदेशा है कि कहीं महिला की हत्या दूसरी जगह करके उसके शव को यहां जलाने की कोशिश तो नहीं की गई। फिलहाल इस वारदात की जांच शुरू हो गई है।",crime
"रेवाड़ी: ब्रास मार्केट में एटीएम बूथ का ताला तोड़कर वारदात की फिराक में थे, जिप्सी का सायरन बजते ही भागे","विस्तार  हरियाणा के रेवाड़ी शहर में लाखों रुपये कैश से भरे एटीएम बदमाशों के हत्थे चढ़ने से बच गया। शहर के ब्रॉस मार्केट में मंगलवार की रात बदमाशों ने एक एटीएम बूथ का ताला तोड़कर घुस गए। साथ ही लाखों रुपये कैश से एटीएम को ले जाने की कोशिश कर रहे थे। इसी बीच गश्त पर निकली पुलिस ने जिप्सी का सायरन बजा दिया। इस पर बदमाश मौके पर ही एटीएम छोड़कर भाग गए। मॉडल टाउन थाना पुलिस ने मामले में केस दर्ज कर लिया है। मिली जानकारी के अनुसार, शहर की पॉश ब्रास मार्केट में बैंक ऑफ बड़ौदा का एटीएम लगा हुआ है। एटीएम बूथ पर होती वारदातों के चलते बैंक और जिला प्रशासन की हिदायत के अनुसार रात में एटीएम बूथ पर ताला लगाया गया था। मंगलवार देर रात एटीएम बूथ पर कुछ बदमाश पहुंचे। बदमाशों ने पहले एटीएम बूथ के बाहर शटर पर लगे ताले तोड़े और फिर वहां लाखों रुपये कैश से भरी मशीन को गैस कटर से काटने की कोशिश की, लेकिन इसी दौरान रात में गश्त पर घूम रही पुलिस की जिप्सी का सायरन सुन बदमाश मौके से भाग गए।  हालांकि अभी यह साफ नहीं हो पाया है कि एटीएम में कितनी राशि थी। पुलिस ने एटीएम के बाहर लगा ताला टूटा हुआ देख सूचना बैंक अधिकारियों को दी गई। बूथ पर लगे सीसीटीवी कैमरों की फुटेज पुलिस खंगालने में जुटी है, जिससे बदमाशों का पता लगाया जा सके, लेकिन अभी पुलिस के हाथ कोई ठोस जानकारी नहीं लगी है। स्थानीय पुलिस के अलावा सीआईए टीम जांच में जुटी है। ब्रॉस मार्केट में रात के समय गश्त ज्यादा होती है। इस वजह से बदमाश एटीएम बूथ पर वारदात नहीं कर पाए। एटीएम में कितना कैश था, इसके बारे में जानकारी जुटाई जा रही है। - मोहम्मद जमाल, डीएसपी रेवाड़ी",crime
"रेवाड़ी: प्रतिबंधित इंजेक्शन, कैप्सूल और दवाइयों के जखीरे के साथ तस्करी का आरोपी गिरफ्तार","विस्तार  हरियाणा के रेवाड़ी जिले में कोसली थाना पुलिस ने एक व्यक्ति को गिरफ्तार कर प्रतिबंधित नशीली दवाओं का जखीरा बरामद किया है। पुलिस ने उसके कब्जे से बड़ी मात्रा में प्रतिबंधित इंजेक्शन, कैप्सूल और दवाइयां बरामद करने का दावा किया है। गिरफ्तार किए गए तस्करी के आरोपी की पहचान कोसली की सैनिक कॉलोनी निवासी सुरेश कुमार के रूप में हुई है। पुलिस ने बुधवार को उसे अदालत में पेश किया, जहां से अदालत ने उसे दो दिन के पुलिस रिमांड पर भेज दिया है। कोसली थाना प्रभारी सुमेर सिंह ने बताया कि पुलिस को सूचना मिली थी कि सैनिक कॉलोनी में रहने वाला सुरेश नाम का व्यक्ति प्रतिबंधित दवाइयां बेचने का काम करता है। पुलिस ने घेराबंदी की तो देर शाम पता चला कि वह एक बैग में दवाइयां और इंजेक्शन भरकर कोसली से नाहड़ की तरफ जाने वाला है। सूचना के मुताबिक, पुलिस ने ओवरब्रिज के पास नाका लगाकर वाहनों की जांच शुरू की। इस दौरान सुरेश कंधे पर एक बैग टांगे आता दिखाई दिया। मुखबिर द्वारा इशारा करते ही पुलिस ने उसे हिरासत में लिया। इसके साथ ही बतौर ड्यूटी मजिस्ट्रेट सिंचाई विभाग के एसडीओ नंद किशोर को सूचना दी गई।  ड्यूटी मजिस्ट्रेट के पहुंचने के बाद उसकी तलाशी शुरू की। कोसली थाना प्रभारी सुमेर सिंह ने बताया कि आरोपी पर खोल और कोसली थाना में पहले से दो मामले दर्ज है। इस दौरान पूछताछ में सामने आया कि आरोपी पहले दवाई सप्लाई का काम करता था। इससे आरोपी को दवाइयों की अच्छी जानकारी हो गई थी। फिर आरोपी अपने घर से ही प्रतिबंधित नशीली दवाओं की सप्लाई करने लगा। आरोपी सुरेश के खिलाफ मादक पदार्थ अधिनियम के तहत मामला दर्ज कर लिया गया है। आरोपी को अदालत में पेश किया गया था, जहां से अदालत ने उसे दो दिन के लिए पुलिस रिमांड पर भेजा है। - सुमेर सिंह, थाना प्रभारी, कोसली",crime
"सिरसा: चेक बाउंस होने पर दोषी किसान को 2 साल कैद, बैंक को थमाया था सवा लाख रुपये का चेक",विस्तार हरियाणा के सिरसा में चेक बाउंस के मामले में न्यायालय ने दोषी किसान को 2 साल कैद की सजा सुनाई है। साथ ही दोषी को ढाई लाख रुपये मुआवजा सिरसा जिला प्राथमिक सहकारिता कृषि और ग्रामीण विकास बैंक को देने के निर्देश दिए हैं।,crime
"बहादुरगढ़: सीपीसीबी के अधिकारी को फैक्टरी में बंधक बनाने का आरोप, दो पर केस दर्ज, उद्यमियों ने किया विरोध","विस्तार  केंद्रीय प्रदूषण नियंत्रण बोर्ड (सीपीसीबी) के एक अधिकारी और हरियाणा के बहादुरगढ़ में फैक्टरी मालिक में बुधवार को विवाद हो गया। अधिकारी ने एक फैक्टरी मालिक व एक कर्मचारी पर चेकिंग के दौरान उसे बंधक बनाने व सरकारी काम में बाधा डालने के आरोप लगाते हुए एफआईआर दर्ज करवा दी। उधर, काफी संख्या में उद्यमी पुलिस चौकी में इकट्ठे हो गए और अधिकारी पर भ्रष्टाचार के आरोप लगाते हुए उन्हें तंग करने के आरोप लगाए। सीपीसीबी के वैज्ञानिक यतींद्र नाथ मिश्रा बुधवार सुबह करीब साढ़े ग्यारह बजे बहादुरगढ़ के आधुनिक औद्योगिक क्षेत्र (एमआइई) के प्लॉट नंबर 708 में चल रही मशीनें बनाने वाली फैक्टरी में गए थे। इस बीच उनका फैक्टरी प्रबंधकों से विवाद हो गया। मिश्रा ने फैक्टरी मालिक रमेश यादव पर बुरा बर्ताव करने और बंधक बनाने का आरोप लगाते हुए फोन के जरिए उच्च अधिकारियों को शिकायत दे दी। उच्च अधिकारियों की सूचना पर बहादुरगढ़ के एसडीएम भूपेंद्र सिंह और शहर थाना पुलिस फैक्टरी पहुंच गई। एसडीएम की देखरेख में पुलिस टीम अधिकारी मिश्रा व फैक्टरी मालिक को एमआइई पुलिस चौकी ले आई और कानूनी कार्रवाई शुरू कर दी। फैक्टरी मालिक रमेश यादव, कर्मचारी योगेश के खिलाफ सरकारी अधिकारी के काम में बाधा डालने और उनको घेरे रखने के आरोप में केस दर्ज कर लिया।  केंद्र सरकार के वायु गुणवत्ता आयोग के उड़नदस्ते के रूप में कार्यरत हैं। उन्हें बहादुरगढ़ में उद्योगों के निरीक्षण की जिम्मेदारी दी गई है। मिश्रा ने बताया कि बुधवार को उन्होंने फैक्टरी के गेट पर उपस्थित व्यक्ति को अपना आई कार्ड दिखाया और फैक्टरी के निरीक्षण के लिए मालिक को बुलाने के लिए कहा। अंदर जाकर फोटोग्राफी शुरू ही की थी कि फैक्टरी मालिक ने बदसलूकी शुरू कर दी। सभी कर्मचारियों को बुलाकर मुझे घेर लिया व अंदर से दरवाजा बंद कर लिया।  पुलिस मिश्रा की शिकायत पर फैक्टरी मालिक के खिलाफ कानूनी कार्रवाई करने की तैयारी कर रही थी तो कॉन्फेजरेशन ऑफ बहादुरढ़ इंडस्ट्रीज (कोबी) के अध्यक्ष प्रवीन गर्ग, गणपति धाम औद्योगिक क्षेत्र से उद्यमी नवीन मल्होत्रा, बीसीसीआई के पूर्व अध्यक्ष अशोक रेढ़ू, आरबी यादव व अशोक मित्तल आदि उद्यमी चौकी में इकट्ठे हो गए। फैक्टरी मालिक के खिलाफ कानूनी कार्रवाई करने का विरोध किया। उद्यमी करीब दो घंटे तक चौकी में डटे रहे, लेकिन पुलिस ने आरोपियों के खिलाफ केस दर्ज कर लिया। उद्यमियों का कहना है कि यतींद्र नाथ मिश्रा उद्योगों को परेशान करते हैं। प्लॉट नंबर 708 में चल रही फैक्टरी में भी उनसे आई कार्ड दिखाने को कहा गया तो उन्होंने नहीं दिखाया। झूठी शिकायत दे दी। जबकि यह फैक्टरी श्वेत श्रेणी की है। गणपति धाम के उद्यमी नवीन मोल्हेत्रा ने कहा कि फैक्टरी में आने वाले किसी भी व्यक्ति की पहचान के लिए उसका आई कार्ड देखना उनका अधिकार है। सीपीसीबी के वैज्ञानिक यतींद्र नाथ मिश्रा की शिकायत पर फैक्टरी मालिक और एक कर्मचारी के खिलाफ एफआइआई दर्ज की गई है। आरोपों की जांच की जा रही है। आगे की कार्रवाई जांच में मिले तथ्यों के आधार पर होगी। -इंस्पेक्टर जयभगवान, एसएचओ, थाना शहर, बहादुरगढ़",crime
"नारनौल: फर्जी प्रमाण पत्र के आधार पर बनाई वृद्धा अवस्था पेंशन, समाज कल्याण अधिकारी, लिपिक, सरपंच सहित सात पर मामला दर्ज","विस्तार  हरियाणा के नारनौल में फर्जी कागजात तैयार करके पेंशन पानी वाली महिला और उसके पति के साथ नारनौल के जिला समाज कल्याण अधिकारी, लिपिक, सरपंच तथा सीएससी सेंटर इंचार्ज सहित सात लोगों के खिलाफ विभिन्न धाराओं के तहत मामला दर्ज किया गया। गांव खैरोली निवासी ज्ञानचंद ने इसकी शिकायत मुख्यमंत्री उड़नदस्ते को दी थी।  गांव खैरोली निवासी ज्ञानचंद मुख्यमंत्री उड़नदस्ते रेवाड़ी को शिकायत दी थी कि रोशनी देवी निवासी खैरोली ताराचंद नामक व्यक्ति को अपना पुत्र दर्शाकर, उसका दसवीं कक्षा का फर्जी शिक्षा प्रमाण पत्र लगाकर वृद्धा अवस्था पेंशन ले रही है। इसमें समाज कल्याण विभाग की भी मिली भगत है।  शिकायत में यह भी बताया कि उसने समाज कल्याण विभाग से रोशनी देवी की वृद्धा अवस्था पेंशन जिन दस्तावेजों के आधार पर मंजूर की गई, उन दस्तावेजों की सत्यापित प्रतियां जिला समाज कल्याण अधिकारी कार्यालय से प्राप्त की। विभाग की ओर से प्राप्त दस्तावेजों में रोशनी देवी ने ताराचंद पुत्र कृष्ण कुमार को अपना पुत्र दर्शाया हुआ है। दस्तावेजों में ताराचंद का दसवीं कक्षा का प्रमाण पत्र लगाया हुआ है। शिक्षा प्रमाण पत्र में रोल नंबर 571050 तथा राजकीय माध्यमिक विद्यालय सेहलंग जिला महेंद्रगढ़ दिखाया हुआ था। शिक्षा प्रमाण पत्र में ताराचंद की जन्मतिथि 20 नवंबर 1976 दिखाई हुई है। रोशनी देवी ने स्वयं सत्यापित शपथ पत्र में ताराचंद को अपना पुत्र दिखाया हुआ है तथा जिसकी जन्मतिथि 20 नवंबर 1976 दिखाई गई है। इन्हीं दस्तावेजों आधार पर रोशनी देवी की वृद्धा अवस्था पेंशन जिला समाज कल्याण विभाग द्वारा बनाई गई है। शिकायत के आधार पर मुख्यमंत्री उड़नदस्ते रेवाड़ी के निरीक्षक सूबे सिंह ने इस पूरे मामले की जांच की। जांच में रोशनी देवी, पति कृष्ण कुमार निवासी गांव खैरोली, तत्कालीन सरपंच ममता देवी, सीएससी सेंटर संचालक योगेश कुमार निवासी गांव राजपुरा, नरेंद्र कुमार गांव हमीदपुर, सतीश कुमार निवासी रामनगर कॉलोनी नारनौल (तत्कालीन लिपिक) समाज कल्याण विभाग नारनौल तथा समाज कल्याण अधिकारी अमित शर्मा द्वारा धोखाधड़ी व षडयंत्र करके फर्जी प्रमाण पत्र के आधार पर रोशनी देवी की बुढ़ापा पेंशन बनाकर / स्वीकृत करके सरकार को वित्तीय हानि पहुंचाना पाया गया है। इसकी शिकायत मुख्यमंत्री उड़नदस्ता की ओर से निरीक्षक सूबे सिंह ने दी। पुलिस ने विभिन्न धाराओं के तहत मामला दर्ज कर कार्रवाई आरंभ कर दी है। स्कूल एवं हरियाणा विद्यालय शिक्षा बोर्ड में नहीं मिला रिकॉर्ड मुख्यमंत्री उड़नदस्ते निरीक्षक सूबे सिंह ने शिकायत में बताया कि जांच के दौरान ताराचंद का उपरोक्त शिक्षा प्रमाण पत्र की सत्यता के लिए राजकीय माध्यमिक स्कूल सेहलंग के प्राचार्य से पत्राचार किया गया। प्राचार्य ने पत्राचार के माध्यम से बताया कि 1994 में ताराचंद पुत्र कृष्ण कुमार (रोल नं. 571050) का नियमित छात्र नहीं रहा। इसके बाद उन्होंने हरियाणा विद्यालय शिक्षा बोर्ड सके सचिव से पत्राचार के माध्यम से इसके बारे में जानकारी ली तो उन्होंने भी यह बताया कि ताराचंद पुत्र कृष्ण कुमार उक्त रोल नंबर एवं नाम का कोई गजट जारी नहीं किया गया। उन्होंने बताया कि जांच के दौरान ताराचंद का दसवीं कक्षा का प्रमाण पत्र फर्जी पाया। जांच में रोशनी देवी के ताराचंद नाम का कोई पुत्र भी नहीं मिला। रोशनी देवी के पुत्र का नाम मुकेश (19/20 वर्ष) है। आवेदन पत्र में दिखाई गलत जन्म तिथि निरीक्षक ने शिकायत में बताया कि जांच के दौरान समाज कल्याण विभाग नारनौल से प्राप्त वृद्धा अवस्था सम्मान भत्ता के लिए आवेदन पत्र रोशनी देवी ने अपनी जन्मतिथि 1 जनवरी 1953 ( 60 वर्ष ) दर्शाकर अपने हिंदी में हस्ताक्षर किए हुए हैं जिसको तत्कालीन सरपंच ग्राम पंचायत खैरोली ममता देवी द्वारा तसदीक किया हुआ है। जबकि जांच में रोशनी देवी ने स्वयं को अनपढ़ बताया है। रोशनी देवी ने वृद्धा अवस्था पेंशन में प्रस्तुत किया गया राशन कार्ड में पुत्र का नाम मुकेश आयु 15 वर्ष दर्शाई हुआ। इस राशन कार्ड में ताराचंद नाम का कोई व्यक्ति नहीं है । सीएससी से किया था ऑनलाइन आवेदन निरीक्षक सूबे सिंह ने बताया कि रोशनी देवी की वृद्धा अवस्था पेंशन का आवेदन सीएससी आईडी नंबर 637574310010 से ऑनलाइन अपलोड किया था। जिसका संचालक योगेश कुमार निवासी गांव राजपुरा थाना अटेली जिला महेंद्रगढ़ है। योगेश ने सीएससी सेंटर का पासवर्ड अपने जानकार नरेंद्र निवासी गांव हमीदपुर को बताया हुआ है। रोशनी देवी का वृद्धा अवस्था का ऑनलाइन आवेदन नरेंद्र द्वारा किया गया है।  अब तक 44750 रुपये ले चुकी हैं पेंशन निरीक्षक सूबे सिंह ने बताया कि रोशनी देवी का गांव नांगल सिरोही में सर्व हरियाणा ग्रामीण बैंक में खाता है। वह 15 जून 2020 से 2 जनवरी 2022 तक 44750 रुपये वृद्धा अवस्था पेंशन के रूप में ले चुकी है।",crime
"सिरसा: 9 किलोग्राम अफीम सप्लाई करने के दोषी को 10 साल कैद, एक लाख रुपये जुर्माना","विस्तार  हरियाणा के सिरसा में 9 किलोग्राम अफीम तस्करी के मामले में अतिरिक्त जिला एवं सत्र न्यायालय ने आरोपी सप्लायर मोहम्मद इकबाल को 10 साल कैद व एक लाख रुपये जुर्माने की सजा सुनाई है। जुर्माना न भरने पर एक साल अतिरिक्त कारावास भुगतना पड़ेगा। दोषी मोहम्मद इकबाल राजस्थान की परबतसर जेल में कैद है और वह वीडियो कॉन्फ्रेंसिंग के माध्यम से न्यायालय के समक्ष पेश हुआ। उसने अतिरिक्त जिला एवं सत्र न्यायाधीश कुलदीप सिंह से कहा कि वह पंजाब एंड हरियाणा हाईकोर्ट में अपील दायर करना चाहता है। वह एक गरीब व्यक्ति है, इसलिए कानूनी सहायता परामर्शदाता चाहता है। इसके बाद न्यायालय ने जिला विधिक सेवा प्राधिकरण की सह जिला सचिव को आवश्यक कार्रवाई के निर्देश दिए ताकि दोषी मोहम्मद इकबाल को कानूनी सहायता मिल सके। इस मामले में मुख्य आरोपी तस्कर रमेश कुमार व हरदीप को अतिरिक्त जिला एवं सत्र न्यायालय पहले ही दोषी करार देकर 10-10 साल कैद की सजा सुना चुका है। सप्लायर मोहम्मद इकबाल इस मामले में भगौड़ा घोषित हो गया था।  मामले के अनुसार 20 जनवरी 2015 को ओढां थाना पुलिस इलाके में गश्त कर रही थी। इसी दौरान पुलिस ने एक कार को रुकवाया। कार मैं तीन लोग सवार थे। पुलिस ने कार की तलाशी ली तो 9 किलोग्राम अफीम बरामद हुई। पूछताछ के दौरान कार में सवार लोगों की पहचान हरदीप सिंह निवासी गांव गंगा व रेशम सिंह निवासी साहुवाला प्रथम के रूप में हुई।  दोनों ने पूछताछ में बताया कि वह ये अफीम मोहम्मद इकबाल निवासी भिलवाड़ा राजस्थान से खरीदकर लाए थे। इसके बाद पुलिस ने मुख्य तस्कर रमेश सिंह व हरदीप और सप्लायर मोहम्मद इकबाल के खिलाफ मादक पदार्थ अधिनियम के तहत केस दर्ज कर लिया।",crime
"सोनीपत: छह साल की बेटी के साथ अनुचित कृत्य करने के दोषी पिता को उम्रकैद, जुर्माना भी लगाया","विस्तार  हरियाणा के सोनीपत में अतिरिक्त जिला एवं सत्र न्यायाधीश सुरुचि अतरेजा सिंह की अदालत ने छह साल की बच्ची के साथ अनुचित कृत्य करने के मामले में उसके पिता को दोषी करार दिया है। अदालत ने दोषी को उम्रकैद और 51 हजार रुपये जुर्माने की सजा सुनाई है। जुर्माना राशि में 50 हजार पीड़ित को देने के आदेश दिए हैं। खरखौदा के एक युवक ने बाल संरक्षण आयोग को शिकायत भेजकर बताया था कि एक व्यक्ति की पत्नी उसे छोड़कर जा चुकी है। उसके तीनों बच्चे उसके पास रहते हैं। उसने व्यक्ति पर आरोप लगाया कि वह अपनी छह साल की छोटी बेटी के साथ अनुचित कृत्य कर रहा है। व्यक्ति ने बताया कि आरोपी के दोनों बड़े बच्चों के साथ ही इस मासूम लड़की को भी उसके परिवार वाले अपने पास रखने लगे थे, लेकिन आरोपी छोटी बच्ची को अपने पास ले आया। जिसके साथ वह अब अनुचित कृत्य कर रहा है। शिकायत का संज्ञान लेते हुए बाल संरक्षण आयोग की टीम ने बच्ची को अपने संरक्षण में लेकर बात की थी। जिसके बाद पुलिस को सूचना देने के साथ ही उसका सामान्य अस्पताल में मेडिकल परीक्षण करवाया था। बाद में खरखौदा के युवक की शिकायत पर पुलिस ने 27 दिसंबर, 2019 को बच्ची के पिता के खिलाफ 6 पॉक्सो एक्ट, भादंसं की धारा 323 व 376एबी के तहत मुकदमा दर्ज किया था। पुलिस ने मामले में आरोपी को गिरफ्तार कर लिया था।  मामले में सुनवाई करते हुए एएसजे सुरुचि अतरेजा सिंह की अदालत ने आरोपी को दोषी करार दिया। अदालत ने दोषी को 6 पॉक्सो एक्ट में उम्रकैद व 50 हजार रुपये जुर्माना की सजा सुनाई है। साथ ही 323 में एक साल कैद व एक हजार रुपये जुर्माने की सजा सुनाई है। अदालत ने जुर्माना राशि में से 50 हजार रुपये पीड़ित को देने के आदेश दिए हैं। अदालत ने माना कि बच्ची को अपने ही घर में अपने जैविक पिता द्वारा मानसिक व शारीरिक प्रताड़ना सहन करनी पड़ी।",crime
"फंदे से लटका मिला दो साल की मासूम और महिला का शव, हत्या और आत्महत्या में फंसा पेंच","महोबा, 20 अप्रैल (हि.स.)। जनपद महोबा में दो वर्षीय मासूम के साथ महिला की लाश फंदे से झूलती मिली है। मृतका के परिजनों का आरोप है उसकी बेटी और उसके दो वर्षीय पुत्र की हत्या ससुरालियों द्वारा की गई है, जबकि मृतका के ससुर द्वारा इसे आत्महत्या बताया जा रहा है। सूचना पर पहुंची थानाक्षेत्र की पुलिस ने मृतका और उसके दो वर्षीय पुत्र का शव कब्जे में लेकर आगे की कार्यवाही शुरू कर दी है। हत्या और आत्महत्या के बीच फंसा ये प्रकरण पुलिस के लिए बड़ी चुनौती बनता नजर आ रहा है। गौरतलब है कि चरखारी थाना क्षेत्र के झबुआ गांव अन्तर्गत एक महिला और उसके दो वर्षीय बेटे का शव फंदे से लटकता मिला। मृतका की शिनाख्त कर ली गई है। मृतका का नाम सपना और उसके बेटे का नाम बाबू बताया जा रहा है। पुलिस को सूचना मिलते ही थानाक्षेत्र की पुलिस ने मौका-ए-वारदात पर पहुंच शव को अपने कब्जे में ले लिया। वहीं मृतका के परिजनों का आरोप है कि सपना और उसके बेटे की हत्या कर फंदे से लटकाया गया है। जबकि मृतका के ससुरालीजनों द्वारा इसे आत्महत्या बताया जा रहा है। पुलिस ने मां-बेटे के शवों को पोस्टमार्टम के लिए भेज दिया है। हिन्दुस्थान समाचार/महेन्द्र द्विवेदी",crime
"शिक्षिका ने साथी शिक्षिकाओं, शिक्षामित्र व परिचायिका पर उत्पीड़न का आरोप लगाते हुए दिया त्यागपत्र","मुुरादाबाद, 20 अप्रैल (हि.स.)। परिषदीय विद्यालय की शिक्षिका ने साथी शिक्षिकाओं, शिक्षामित्र, परिचायिका पर उसका उत्पीड़न करने का आरोप लगाते बुधवार को खंड शिक्षा अधिकारी को अपना त्यागपत्र भेज दिया। शिक्षिका द्वारा यह कदम उठाने से शिक्षा विभाग में हड़कंप मचा गया है। विकास क्षेत्र के एक एकीकृत विद्यालय की सहायक अध्यापिका ने अपना खंड शिक्षा अधिकारी के नाम त्याग पत्र भेजा है। त्याग पत्र में बताया गया है कि एक साल से विद्यालय की दो अध्यापिकाएं, शिक्षामित्र और परिचायिका सहित सात का स्टाफ उसे प्रताड़ित कर रहा है। पिछले एक साल से उसे मानसिक रूप से भी परेशान किया जा रहा है। मानसिक उत्पीड़न होने के कारण वह बहुत कमजोर हो चुकी है, इसलिए वह नौकरी कर पाने में असमर्थ हैं। शिक्षिका का यह भी आरोप है कि उनके साथ शिक्षिकाओं, शिक्षामित्र व परिचायिका द्वारा कोई भी घटना कराई जा सकती है। जिससे वह त्याग पत्र दे रही हैं। शिक्षिका ने खंड शिक्षा अधिकारी से त्यागपत्र स्वीकार करने का आग्रह किया है। हिन्दुस्थान समाचार/निमित",crime
"चरखी दादरी: सेना भर्ती के नाम पर तीन युवकों से 21 लाख रुपये ठगने का चौथा आरोपी गिरफ्तार, बागपत से धरा",विस्तार आर्मी ऑर्डिनेंस फैक्टरी मुरादनगर में भर्ती के नाम पर तीन युवकों से 21 लाख रुपये की ठगी करने के चौथे आरोपी को हरियाणा के चरखी दादरी जिले के बाढड़ा थाना पुलिस ने गिरफ्तार कर लिया है।,crime
भिवानी नगर परिषद घोटाला: ऑफलाइन रसीदें काट अकाउंटेंट ने अपनी जेब में डाले 28 लाख,"विस्तार  हरियाणा के भिवानी में नगर परिषद में कर्मचारियों को भले हर माह वेतन के लाले हों। आय के साधन नहीं होने के कारण समय पर वेतन नहीं मिल रहा हो। मगर नगर परिषद के अकाउंटेंट वेतन के अलावा लाखों रुपये हर माह जेब में डालते रहे। यह खुलासा रसीद घोटाले में हुआ है। जांच में सामने आया है कि नगर परिषद में नंबरदार के नाम से चर्चित अकाउंटेंट सुरेश कुमार ने एक रसीद बुक से ही करीब 28 लाख रुपये का गबन किया है। पुलिस जांच में सामने आया है कि सुरेश लोगों को रसीदें ऑनलाइन के बजाय आफलाइन काटकर देता था। इसके बाद जो रुपये आते वह अपने पास ही रख लेता। रसीद घोटाले की जांच कर रही आर्थिक अपराध शाखा ने आरोपी अकाउंटेंट सुरेश कुमार उर्फ नंबरदार को बुधवार को प्रोडक्शन वारंट पर लेकर दो दिन के रिमांड पर लिया है। प्राथमिक जांच में ही करीब 28 लाख रुपये का गबन उजागर हो चुका है, जो कि एक रसीद बुक का है। पुलिस एक और रसीद बुक की तलाश में है। नगर परिषद में लगातार घोटाले उजागर हो रहे हैं। पहले चेक घोटाला उजागर हुआ, जिसमें करोड़ों रुपये बिना काम करवाए ही फर्जी फर्मों के खाते में डाल कमीशन देकर निकलवाए गए। इस मामले में निवर्तमान चेयरमैन रण सिंह यादव, निवर्तमान कार्यकारी अधिकारी संजय यादव, अकाउंटेंट सुरेश कुमार और संजय गोयल, बैंक के सेल्स मैनेजर नितेश व पांच अन्य का पकड़ा जा चुका है। रण सिंह यादव और संजय यादव को छोड़ अन्य से लाखों रुपये की रिकवरी भी हुई।  ऐसे आया सुरेश का नाम सामने चेक घोटाले के बाद रसीद और जमीन घोटाला सामने आया। रसीद घोटाले में पुलिस दो आरोपियों निवर्तमान पार्षद के भतीजे रजनीश और कराटे कोच हरीश को गिरफ्तार कर चुकी है। उक्त आरोपियों ने ही खुलासा किया कि इस खेल में अकाउंटेंट सुरेश भी उनके साथ है।  नाम आने के बाद अब पुलिस विभाग की आर्थिक अपराध शाखा ने आरोपी अकाउंटेंट सुरेश कुमार को जेल से प्रोडक्शन वारंट पर लेकर कोर्ट में पेश किया। वहां से आरोपी को दो दिन के रिमांड पर लिया है। रिमांड के दौरान अन्य रसीद बुक और कुल घोटाले के साथ-साथ रिकवरी पर मुख्य फोकस रहेगा। हरेक घोटाले में आरोपी नंबरदार खोलेगा कई राज नगर परिषद का नंबरदार यानी अकाउंटेंट सुरेश कुमार का अब तक सामने आ रहे हर घोटाले में नाम आया है। चेक घोटाले में रिमांड के बाद जेल जा चुका है तो अब रसीद घोटाले में रिमांड पर लिया है। इसके अलावा जमीन घोटाले में भी सुरेश कुमार का नाम है। मामले में गिरफ्तार एक महिला तो बयान भी दे चुकी है कि उससे सुरेश कुमार ने दो लाख रुपये लिए हैं। जमीन घोटाले में उक्त अकाउंटेंट के साथ-साथ नप के अन्य अधिकारी, कुछ निवर्तमान पार्षद भी लपेटे में आ सकते हैं।  रुपये अपनी जेब में डालता था सुरेश आरोपी सुरेश ने लोगों को ऑफलाइन रसीदें काटकर दीं और राशि नगर परिषद के खाते में जमा कराने के बजाय स्वयं की जेब में डाल ली। अब तक ये बातें सामने आई हैं, बाकी अभी जांच की जा रही है। जांच के बाद ही स्थिति स्पष्ट होगी कि सुरेश कुमार ने कितना गबन किया है। -एसआई सतपाल सिंह, प्रभरी, आर्थिक अपराध शाखा पुलिस, भिवानी। सभी आरोपी होंगे गिरफ्तार रसीद घोटाले की जांच की जा रही है। आरोपी सुरेश कुमार को दो दिन के रिमांड पर लिया गया है। उससे रसीदों की राशि के बारे में पूछताछ की जाएगी। मामले की पूरी जांच होगी और जो भी आरोपी है, सभी को गिरफ्तार किया जाएगा। - अजीत सिंह, पुलिस अधीक्षक, भिवानी।",crime
फेसबुक लाइव कर युवक ने की आत्महत्या,"शांतिपुर, 20 अप्रैल (हि.स.)। नदिया जिले में फेसबुक लाइव कर युवक ने आत्महत्या कर ली है। घटना मंगलवार देर रात शांतिपुर थाना अंतर्गत बासंती पाड़ा इलाके की है। पुलिस सूत्रों के अनुसार मृत युवक का नाम रवि विशवास (21) है। उसकी पत्नी रुपाली विश्वास अपने मायके गई थी। बुधवार को पुलिस ने शव को कब्जे में लेकर पोस्टमार्टम के लिए भेज दिया। युवक के परिवारवालों के अनुसार रवि ने रात को अपने घर में घुसकर अंदर से दरवाजा बंद कर लिया था। इसके बाद रात नौ बजे के करीब उसने फेसबुक लाइव करके घर के सीलिंग फैन से लटककर आत्महत्या कर ली। उसे शांतिपुर अस्पताल ले गए, जहां चिकित्सकों ने मृत घोषित कर दिया। उन्होंने बताया कि घर में किसी प्रकार का विवाद नहीं थी। पुलिस मामले की जांच में जुटी है। हिन्दुस्थान समाचार/ गंगा",crime
"फतेहाबाद: शिक्षा मंत्री तो 12वीं फेल बोलने के मामले की कमेटी करेगी जांच, वीडियो हुआ था वायरल","विस्तार  हरियाणा के फतेहाबाद में मॉडल संस्कृति स्कूल फतेहाबाद में दाखिले को लेकर हुए विवाद के दौरान प्राध्यापक द्वारा शिक्षा मंत्री को 12वीं फेल बोलने के मामले की जांच शुरू हो गई है। जिला शिक्षा अधिकारी दयानंद सिहाग ने खंड शिक्षा अधिकारी को मामले की जांच के आदेश दिए हैं और रिपोर्ट मांगी है। खंड शिक्षा अधिकारी गुरुवार को मामले में कमेटी बनाएंगे। कमेटी ही वायरल वीडियो की जांच करेगी। इसके अलावा मामले में संबंधित प्राध्यापक और अभिभावकों के भी बयान दर्ज किए जाएंगे। माना जा रहा है कि कमेटी तीन दिन में मामले की जांच करके रिपोर्ट अधिकारियों को सौंप देगी। बता दें कि मॉडल संस्कृति स्कूल फतेहाबाद में दाखिले को लेकर शिक्षक और अभिभावकों के बीच मंगलवार बहस हो गई थी। स्कूल शिक्षक ने अंग्रेजी माध्यम का हवाला देकर हिंदी माध्यम में दाखिले से मना कर दिया। इसके बाद जिंदगी संस्था के हरदीप और अभिभावकों के बीच बहस हो गई।  इसको लेकर वीडियो भी सोशल मीडिया पर वायरल हुआ। वीडियो में प्राध्यापक कह रहा है कि ये सरकार को दोष है, शिक्षा का भट्ठा तो सरकार ने बैठा रखा है। आरटीई से सारी समस्या हुई है। बहस के दौरान प्राध्यापक ये तक बोल देता है कि शिक्षा मंत्री तो 12वीं फेल है। मैंने तो भाजपा को वोट नहीं दिया, बबली को वोट दिया है। जिला शिक्षा अधिकारी कार्यालय से मेल आई है, जिसमें संबंधित मामले को लेकर रिपोर्ट मांगी गई है। मामले की कमेटी से जांच करवाई जाएगी। वीरवार को कमेटी बना दी जाएगी, जो कि जांच करेगी कि मामले में कितनी सच्चाई है। - सुरेश कुमार, खंड शिक्षा अधिकारी",crime
"हरियाणा बोर्ड: संस्कृत, उर्दू की परीक्षा में पकड़े 26 नकलची, लापरवाही पर एक केंद्र अधीक्षक, चार पर्यवेक्षक ड्यूटी से हटाए","विस्तार  हरियाणा विद्यालय शिक्षा बोर्ड की ओर से करवाई जा रही सेकेंडरी, सीनियर सेकेंडरी परीक्षाओं में नकल का खेल रुक नहीं रहा है। सीनियर सेकेंडरी संस्कृत/उर्दू /बायोटेक्नोलॉजी एवं सेकेंडरी (शैक्षिक/मुक्त विद्यालय) खुदरा/सुरक्षा/ऑटोमोबाइल/आईटी व आईटीईएस/सौंदर्य और कल्याण/कृषि एवं धान की खेती/रोगी देखभाल सहायक/शारीरिक शिक्षा और खेल/ बैंकिंग एवं वित्त सेवाएं विषयों की परीक्षाएं हुईं। कुल 1201 केंद्रों पर 125880 परीक्षार्थी पहुंचे। बोर्ड प्रवक्ता ने बताया कि बोर्ड उपाध्यक्ष वीपी यादव के उड़नदस्ते ने झज्जर के परीक्षा केंद्रों पर निरीक्षण किया और छह केस दर्ज किए। निरीक्षण के दौरान परीक्षा केंद्र रावमावि, बिरधाना के पर्यवेक्षक कप्तान सिंह, परीक्षा केंद्र रावमावि, महराना में कार्यरत पर्यवेक्षक दलवंती, बलबीर सिंह को लापरवाही पर ड्यूटी से हटाया गया। संयुक्त सचिव के उड़नदस्ते ने जींद में आठ नकलची पकड़े। रावमावि, लजवाना कलां के मंजीत को ड्यूटी में लापरवाही और 12 अप्रैल को संचालित सेकेंडरी गणित विषय की परीक्षा में 90 प्रतिशत से अधिक अंक वाले परीक्षार्थी को अनुक्रमांक 1022285919 के लेखक के रूप में बिना बोर्ड की अनुमति के परीक्षा में बैठाने के कारण कार्यभार मुक्त किया गया। केंद्र अधीक्षक को तुरंत रिलीव करते हुए उनका प्रभार उपकेंद्र अधीक्षक रविकांत प्रवक्ता को सौंप दिया गया। परीक्षा केंद्र अरोरवंश आदर्श उच्च विद्यालय, मंडी डबवाली 10 में कार्यरत पर्यवेक्षक संजय शर्मा को ड्यूटी से हटाया गया।",crime
चोरी का ऑटो रिक्शा बरामद,"गुवाहाटी, 20 अप्रैल (हि.स.)। राजधानी के जालुकबारी पुलिस ने चोरी गये ऑटो रिक्शा को महज कुछ घंटे के भीतर ही बरामद कर लिया। पुलिस ने बुधवार को बताया कि नारंगी के फॉरेस्ट गेट चोरी गए ऑटो रिक्शा (एएस-01डीसी-9069) को महज कुछ घंटे के भीतर जालुकबारी पुलिस ने मालीगांव फ्लाईओवर के नजदीक से बरामद कर लिया। पुलिस इस संबंध में दर्ज प्राथमिकी के आधार पर मामले की जांच में जुट गयी है। हिन्दुस्थान समाचार/ असरार/ अरविंद",crime
"पुलिस मुठभेड़ में तीन वाहन चोर गिरफ्तार, एक बदमाश को लगी गोली","-दो मोटरसाइकिल, अवैध तमंचा और कारतूस बरामद गोंडा, 20 अप्रैल (हि.स.)। एसओजी व कौड़िया पुलिस की संयुक्त टीम ने मुठभेड़ के बाद अंतर्जनपदीय वाहन चोर गिरोह के तीन सदस्यों को गिरफ्तार करने में सफलता हासिल की है। इस मुठभेड़ में एक बदमाश के पैर में गोली लगी, उसे इलाज के लिए प्राथमिक स्वास्थ्य केंद्र रुपईडीह में भर्ती कराया गया है। बुधवार देर रात्रि कौड़िया थाना क्षेत्र के बिरवा करनैलगंज मार्ग पर एसओजी व पुलिस की संयुक्त टीम वाहन चेकिंग कर रही थी। वाहन चेकिंग के दौरान पुलिस ने दो मोटरसाइकिल पर सवार तीन बदमाशों को रोकने का प्रयास किया। आरोप है कि बदमाशों ने पुलिस पर फायरिंग शुरू कर दी। पुलिस ने जवाबी कार्रवाई करते हुए तीन बदमाशों को गिरफ्तार किया। इनमें बस्ती थाना क्षेत्र के राजा मोहल्ला निवासी अशफाक पुत्र नजीर खान, कोतवाली नगर क्षेत्र के जमुना प्रसाद उर्फ रिंकू कालिया, कौड़िया थाना क्षेत्र के गांव चिउटीपुर निवासी इमरान पुत्र अकरम शामिल हैं। पुलिस की जवाबी कार्रवाई में अशफाक के पैर में गोली लगी। पुलिस ने इन शातिर बदमाशों के कब्जे से दो मोटरसाइकिल, 3 अवैध तमंचा और 6 कारतूस बरामद किया है। पुलिस अधीक्षक संतोष कुमार मिश्रा ने बताया कि कौड़िया थाना क्षेत्र के कर्नलगंज मार्ग पर एसओजी व पुलिस टीम संयुक्त रूप से वाहन चेकिंग कर रही थी। कर्नलगंज की तरफ से आ रहे दो मोटरसाइकिल पर सवार तीन बदमाशों को रोकने का प्रयास किया गया तो उन्होंने पुलिस टीम पर फायरिंग शुरू कर दी। पुलिस ने जवाबी कार्रवाई करते हुए बदमाशों को शिकंजे में लिया। उन्होंने कहा कि अपराधियों के विरुद्ध पुलिस का अभियान चलता रहेगा। समाज विरोधी तत्वों को किसी भी कीमत पर बख्शा नहीं जाएगा। हिन्दुस्थान समाचार/महेन्द्र",crime
"3 शादियाें के बाद चौथी महिला के प्यार में पड़ा शख्स, तीसरी पत्नी ने की हत्या","रायपुर. पति-पत्नी का संबंध विश्वासों की डोर से बंधा होता है. विश्वास का धागा यदि टूटता है तो परिवार बिखरते हैं या फिर अपराधिक कृत्य करने कोई न कोई विवश होता है. छत्तीसगढ़ की राजधानी रायपुर के उरला थाना क्षेत्र में एक महिला मे अपना ही सुहाग उजाड़ लिया. क्योंकि पति आशिक मिजाज था. तीन शादी के बाद भी चौथे के साथ प्रेम प्रसंग चल रहा था. तीसरी पत्नी ने उसे कई बार समझाया लेकिन वह अपनी हरकतों से बाज नहींं आया. पति ने उसकी बात नहीं मानी तो तीसरी पत्नी ने बेरहमी से हत्या कर दी. थाना उरला पुलिस की टीम को सूचना मिली थी कि सरोरा बस्ती एकता चौक के पास किशुन साहू के घर में किराये से रहने वाला किराएदार उमेश कुमार ध्रुर्वे संदिग्ध हालत में घर में मृत अवस्था में पड़ा है. पुलिस को जांच में पता चला कि मृतक के शरीर में चोट का निशान हैं. पुलिस टीम के सदस्यों द्वारा मकान मालिक व आसपास के लोगों से पूछताछ की गई. पुलिस को पता चला कि मृतक उमेश कुमार धु्र्वे पिता चैन सिंह ध्रुर्वे उम्र 30 साल निवासी बिलाईखार थाना बजाक जिला डण्डौरी (मध्य प्रदेश) अपनी पत्नी इंग्लेश्वरी ध्रुर्वे के साथ किराये के मकान में रहता था. दोनों में किसी बात को विवाद को लेकर हमेशा विवाद होता रहता था. पत्नी ने पूछताछ में खोले राज पुलिस टीम द्वारा मृतक की पत्नी इंग्लेश्वरी ध्रुव से पूछताछ की गई. इंग्लेश्वरी ने बताया कि उसके पति उमेश कुमार का किसी अन्य महिला के साथ प्रेम संबंध था. दोनों मोबाइल फोन में बात करते थे. इंग्लेश्वरी ध्रुर्वे द्वारा अपने पति उमेश कुमार को उस महिला से बात करने से मना किया जाता था, जिससे दोनों में विवाद होता था. बीते 17 अप्रैल की रात को भी मृतक व उसकी पत्नी का इसी बात को लेकर विवाद हुआ. इसी दौरान 17-18 की मध्य रात्रि इंग्लेश्वरी ध्रुर्वे आवेश में आकर अपने पति पर पत्थर की सील से हमला कर दिया. इससे उमेश की मौके पर ही मौत हो गई. आरोपी पत्नी गिरफ्तार पुलिस ने मृतक की पत्नी इंग्लेश्वरी ध्रुर्वे के विरूद्ध थाना उरला में अपराध 160/22 धारा 302 भादवि. का अपराध पंजीबद्ध किया. इसके बाद महिला आरोपी इंग्लेश्वरी ध्रुर्वे को गिरफ्तार कर लिया गया. पुलिस के मुताबिक मृतक इससे पहले 2 शादी कर चुका था. तीसरी पत्नी के रुप में उसने इंगेश्वरी से विवाह रचाया था. इस बीच आरोपी इंग्लेश्वरी के अनुसार उसके पति का अन्य के साथ अफेयर चल रहा था. इसी शक पर हत्या की गई.",crime
"शर्मनाक: 13 साल की बच्ची से 8 महीने में 80 लोगों ने किया बलात्कार, अब तक 74 को पुलिस ने किया गिरफ्तार","Highlights 13 साल की एक बच्ची के साथ 80 लोग ने आठ महीने के दौरान कई बार बलात्कार किया जिन 80 लोगों ने बच्ची के साथ बलात्कार किया था, उनमें करीब 35 दलाल थे और अन्य ग्राहक थे पुलिस इस शर्मनाक मामले में अब तक कुल 74 आरोपियों को गिरफ्तार कर चुकी है हैदराबाद: हैदराबाद में एक दिल दहला देने वाली बलात्कार की घटना सामने आयी है। मीडिया रपट के अनुसार एक 13 साल की बच्ची से कम से कम 80 लोग ने आठ महीने के दौरान बलात्कार किया। इन आठ महीनों में पीड़ित बच्ची को आंध्रप्रदेश और तेलंगाना के अलग-अलग कोठों पर भेजा जाता रहा। जिन 80 लोगों ने बच्ची के साथ बलात्कार किया था, उनमें करीब 35 दलाल थे और अन्य ग्राहक थे। पुलिस ने मंगलवार को इस मामले में 10 अन्य लोगों को गिरफ्तार किया। टाइम्स ऑफ इंडिया की रिपोर्ट के अनुसार इस मामले में अब तक 74 आरोपियों की गिरफ्तारी हो चुकी है। पुलिस ने इस बच्ची को गुंटूर जिले से बरामद किया। खबरों के अनुसार इस बच्ची को एक महिला ने गोद लिया था। उस महिला ने बच्ची की मां से पिछले साल जून में एक कोविड अस्पताल में दोस्ती की थी। बच्ची की मां की जब कोविड-19 के कारण मृत्यु हो गयी तो मुख्य आरोपी स्वर्णा कुमारी ने उसकी देखभाल करने का हवाला देकर उसे अपने साथ ले गयी। बच्ची के पिता को इस बारे में कुछ भी नहीं पता था। अगस्त 2021 में बच्ची के पिता ने पुलिस में शिकायत दर्ज करायी तो बच्ची की तलाश शुरू हुई। इस मामले में अभी छह अन्य अभियुक्त फरार चल रहे हैं। इंडिया टुडे की रिपोर्ट के अनुसार इस साल जनवरी में इस मामले में पहली गिरफ्तारी हुई थी। गुंटूर वेस्टजोन पुलिस ने 19 अप्रैल को जिन 10 अन्य आरोपियों को गिरफ्तार किया उनमें एक बीटेक छात्र भी है।",crime
शोभायात्रा पर आपत्तिजनक टिप्पणी करने वाले तीन लोग गिरफ्तार,"मेरठ, 20 अप्रैल (हि.स.)। विश्व हिन्दू परिषद और बजरंग दल कस्बा मवाना में हनुमान जंयती पर निकली शोभायात्रा पर आपत्तिजनक टिप्पणी करने वाले तीन आरोपितों को पुलिस ने गिरफ्तार कर लिया है। इन लोगों ने वाट्सअप ग्रुप में यह टिप्पणी की थी। गंगानगर थाना प्रभारी अभिषेक पटेल ने बताया कि शोभायात्रा के बारे कुछ मुस्लिम समुदाय के लोगों द्वारा दिल्ली के जहांगीरपुरी में चल रहे विवाद के सम्बन्ध में मोबाइल पर व्हाट्सअप ग्रुप के माध्यम से हिन्दु समुदाय के लोगों के विरुद्ध भड़काऊ पोस्ट की थी। जिससे विभिन्न हिन्दू संगठनों में रोष व्याप्त था। गौरव गर्ग पुत्र पदम सैन गर्ग निवासी ग्राम अब्दुलापुर थाना भावनपुर की लिखित तहरीर के आधार पर थाने पर धारा 153ए भादवि व 67 आईटी एक्ट में सुबाहन सैफी व अफजाल सैफी सहित मुस्लिम समुदाय के लोगों के विरुद्ध मुकदमा पंजीकृत किया गया। थाना गंगानगर पुलिस द्वारा बुधवार रात को त्वरित करवाई करते हुए दो आरोपित सुबहान पुत्र सलीम निवासी मदरसे बाली गली मवाना रोड कसेरु बक्सर थाना गंगानगर और अफजाल सैफी पुत्र निजामुद्दीन निवासी नगलाशेखु थाना इंचौली को गिरफ्तार किया गया। पूछताछ करने पर आरोपितों ने बताया कि नाजिम सैफी पुत्र मौहम्मद इकबाल सैफी निवासी जाकिर कॉलोनी द्वारा वह व्हाट्सअप ग्रुप चलाया जा रहा था। उसे भी पुलिस ने गिरफ्तार कर लिया है। हिन्दुस्थान समाचार/कुलदीप",crime
"सोनीपत: सामूहिक दुष्कर्म के दो दोषियों को 25 साल कैद, उधार पैसे देने के बहाने होटल में बुलाकर किया था दुष्कर्म","विस्तार  हरियाणा के सोनीपत में अतिरिक्त जिला एवं सत्र न्यायाधीश आरपी गोयल की अदालत ने महिला को उधार पैसे देने के बहाने होटल में बुलाकर और पिस्तौल दिखाकर सामूहिक दुष्कर्म करने के मामले में दो दोषी को 25-25 साल की कैद, प्रत्येक को 72 हजार 500 रुपये जुर्माने की सजा सुनाई है। मामले में एक आरोपी फरार है जिसे भगोड़ा घोषित किया गया है। सदर थाना क्षेत्र के गांव की रहने वाली महिला ने 13 जुलाई, 2019 को महिला थाना पुलिस को बताया था कि उसका भाई घर का निर्माण कर रहा था। उसके भाई को कुछ पैसों की जरूरत थी। इसके लिए उसने रिश्ते में अपने चाचा वीरभान से संपर्क किया था। जिस पर वह उन्हें पैसे देने के लिए तैयार हो गया था। उन्होंने पांच रुपये प्रति सैकड़ा की दर से ब्याज देने के लिए कहा था। महिला ने बताया था कि 12 जुलाई, 2019 को उसके चाचा ने उसे फोन कर पैसे देने के बहाने बुलाया था। उसका चाचा उसे गांव के बाहर मिला था और बाइक पर बैठाकर ककरोई के रास्ते पर ले गया था। वहां पर वह उसे एक होटल में ले जाकर बैठा दिया था। वहां दो अन्य लोग शराब पी रहे थे। बाद में वह सभी उसके कमरे में आ गए और दरवाजा बंद कर दिया था।  उसके शोर मचाने पर आरोपियों ने पिस्तौल दिखाकर उसे चुप करवा दिया था। उन्होंने उसके साथ सामूहिक दुष्कर्म किया था। करीब छह घंटे तक उसे वहां रखा गया था। साथ ही उसे धमकी दी थी कि अगर इस बारे में किसी को बताया तो मारकर नहर में फेंक देंगे। बाद में उसने अपने परिजनों से संपर्क किया। जिसके बाद महिला थाना पुलिस को शिकायत दी गई थी।  महिला थाना पुलिस ने सामूहिक दुष्कर्म व जान से मारने की धमकी देने का मुकदमा दर्ज कर लिया था। मामले में पुलिस ने एक आरोपी वीरभान को पहले गिरफ्तार कर लिया था। बाद में मामले में एससी एसटी एक्ट भी जोड़ दिया था। 13 जनवरी, 2020 को तत्कालीन डीएसपी डॉ. रवींद्र कुमार की टीम ने गांव नदीपुर माजरा के जसमेर उर्फ जस्सा को गिरफ्तार कर लिया था। मामले में तीसरे आरोपी की पहचान नदीपुर माजरा के संजय के रूप में हुई थी। आरोपी संजय अभी तक फरार है। उसे भगोड़ा घोषित किया गया है। मामले में पुलिस ने ठोस तथ्य कोर्ट में प्रस्तुत किए थे। जिनके आधार पर अदालत ने दो आरोपियों को दोषी करार दिया।  बुधवार को मामले में फैसला सुनाते हुए एएसजे आरपी गोयल की अदालत ने वीरभान और जसमेर उर्फ जस्सा को सजा सुनाई। अदालत ने दोषियों को भादंसं की धारा 376डी में 20 साल कैद व 50 हजार रुपये जुर्माना, 506 में चार साल कैद व 10 हजार रुपये जुर्माना व एससीएसटी एक्ट में 5 साल कैद व साढ़े 12 हजार रुपये जुर्माने की सजा सुनाई है। इसमें एससी एसटी एक्ट की पांच साल की सजा सामूहिक दुष्कर्म की सजा पूरी होने के बाद चलेगी। ऐसे में दोषियों को 25-25 साल कैद में रहना पड़ेगा।",crime
हत्या के मामले में दो लोगों को आजीवन कारावास और 15-15 हजार रुपये का अर्थदंड,"हापुड़, 20 अप्रैल (हि. स.)। जिला एवं सत्र न्यायाधीश ब्रजेंद्र मणि त्रिपाठी ने थाना बाबूगढ़ क्षेत्र के ग्राम रसूलपुर में विनय उर्फ सोनू की हत्या के आरोप में दोषी पाए गए हरवंत एवं रेनू को आजीवन कारावास तथा 15-15 हजार रुपये के अर्थदंड से दंडित किया है। न्यायाधीश ने अभियुक्त रेनू को 25 आर्म्स एक्ट में भी दोषी पाए जाने पर एक वर्ष के सश्रम कारावास और 10 हजार रुपये के अर्थदंड से दंडित किया। जिला शासकीय अधिवक्ता फौजदारी कृष्ण कांत गुप्ता ने बताया कि जिला एवं सत्र न्यायाधीश ने बुधवार को ग्राम रसूलपुर में विनय उर्फ सोनू की हत्या के आरोप में दोषी पाए गए ग्राम रसूलपुर निवासी हरवंत एवं रेनू को आजीवन कारावास तथा 15-15 हजार रुपये के अर्थदंड से दंडित किया है। न्यायाधीश ने अभियुक्त रेनू को 25 आर्म्स एक्ट में भी दोषी पाए जाने पर एक वर्ष के सश्रम कारावास और 10 हजार रुपये के अर्थदंड से दंडित किया। इस मुकदमें में 15 साक्षी प्रस्तुत किए गए, जिन्होंने अपने बयान में हरवंत और रेनू को दोषी बताया। हरवंत पुलिस द्वारा गिरफ्तार किए जाने के उपरांत वर्ष 2017 से ही जेल में बंद है। जिला शासकीय अधिवक्ता ने बताया कि ग्राम रसूलपुर में विनय उर्फ सोनू की हत्या के मामले में वादी द्वारा प्राथमिकी दर्ज कराई गई थी। प्राथमिकी में पुलिस को बताया गया कि उसके चाचा विजयवीर की लगभग आठ महीने पूर्व मृत्यु हो गई थी। उनकी मृत्यु के बाद रेनू के पास गांव में रहने वाले कुछ गलत आचरण वाले लोगों का आना जाना हो गया था। इन लोगाें में गांव के ही ओमकार का पुत्र हरवंत भी शामिल था। रेनू के पास आने वाले हरवंत सहित उन लोगों का विनय उर्फ सोनू विरोध करता था। इस कारण हरवंत तथा रेनू विनय उर्फ सोनू से रंजिश रखने लगे थे। 1 जुलाई 2017 को जब विनय उर्फ सोनू अपने घर पर था, तभी हरवंत वहां पर आया और विनय उर्फ सोनू की गोली मारकर हत्या कर दी। बाद में पुलिस ने आरोपित हरवंत व रेनू को गिरफ्तार कर लिया था। हिन्दुस्थान समाचार/ विनम्र व्रत",crime
"पेट्रोल पम्प लूट का प्रयास करने का आरोपित मुठभेड़ में गिरफ्तार, एक फरार","हापुड़, 20 अप्रैल (हि.स.)। पेट्रोल पम्प लूटने का प्रयास करने के आरोपित बदमाशों के साथ बुधवार को हुई मुठभेड़ में थाना हापुड़ देहात पुलिस ने एक बदमाश को गिरफ्तार कर लिया। दूसरा बदमाश फरार होने में सफल हो गया। गिरफ्तार बदमाश से पुलिस ने एक बाइक और एक तमंचा बरामद किया है। मुठभेड़ के दौरान पुलिस की गोली लगने से गिरफ्तार बदमाश घायल हो गया, जिसका अस्पताल में उपचार कराया जा रहा है। पुलिस अधीक्षक दीपक भूकर ने बताया कि देहात पुलिस थाना क्षेत्र में पेट्रोल पम्प पर लूट करने का प्रयास करने के आरोपित बदमाश को टियाला बाईपास पर थाना हापुड़ देहात पुलिस ने चेकिंग के दौरान हुई मुठभेड़ के बाद गिरफ्तार कर लिया। मुठभेड़ के दौरान पुलिस की गोली लगने पर गिरफ्तार बदमाश घायल हो गया। उसे घायलावस्था में अस्पताल में भर्ती करा दिया गया है, जहां उसका उपचार किया जा रहा है। गिरफ्तार बदमाश ने पुलिस द्वारा की गई पूछताछ के दौरान अपना नाम थाना हाफिजपुर के ग्राम घुंघराला निवासी मोनी पुत्र जगपाल बताया है। पुलिस ने उससे एक तमंचा और एक बाइक बरामद की है। हिन्दुस्थान समाचार/ विनम्र",crime
जहांगीरपुरी हिंसा: चार आरोपियों की पुलिस हिरासत तीन दिन बढ़ी,"जहांगीरपुरी हिंसा: चार आरोपियों की पुलिस हिरासत तीन दिन बढ़ी नई दिल्ली 20 अप्रैल (नवोदय टाइम्स): रोहिणी जिला अदालत ने जहांगीरपुरी हिंसा के चार आरोपियों की पुलिस हिरासत तीन दिनों के लिए बढ़ा दी है। अदालत ने आरोपी अंसार, सलीम, गुल्ली और दिलशाद की पुलिस हिरासत बढ़ाने का आदेश दिया है। मंगलवार को इन सभी आरोपियों की पुलिस हिरासत खत्म हो रही थी, जिसके बाद पुलिस ने उन्हें रोहिणी अदालत में पेश किया था। पुलिस ने इन आरोपियों की हिरासत की मांग की थी। मंगलवार को अदालत ने जहांगीरपुरी हिंसा के दौरान फायरिंग करने वाले सोनू चिकना को चार दिनों की पुलिस हिरासत में भेजने का आदेश दिया था। दिल्ली पुलिस के मुताबिक सोनू चिकना के पास से पिस्तौल बरामद की गई है। 18 अप्रैल को दिल्ली पुलिस ने गिरफ्तार किए गए सात और आरोपियों को अदालत में पेश किया गया था। 17 अप्रैल को अदालत ने दूसरे 12 आरोपियों अंसार, जाहिद, शहजाद, मुख़्तार अली, मोहम्मद अली, आमिर, अक्सार, नूर आलम, ज़ाकिर, अकरम, इम्तियाज़, मोहम्मद अली और अहीर को 14 दिनों की न्यायिक हिरासत में भेज दिया था। दिल्ली पुलिस ने अंसार पर जहांगीर पुरी हिंसा की साजिश रचने का आरोप लगाया था। दिल्ली पुलिस ने कहा था कि अंसार को शोभायात्रा की जानकारी 15 अप्रैल को लग गई थी जिसके बाद उसने हिंसा की साजिश रची। दिल्ली पुलिस ने दोनों से पूछताछ के लिए हिरासत की मांग की थी। बता दें पिछले 16 अप्रैल को हनुमान जयंती के अवसर पर जहांगीरपुरी में शोभायात्रा के दौरान हिंसा की घटना हुई थी।",crime
गाजीपुर लैंडफिल में फिर लगी आग एक माह में आग लगने की तीन घटनाएं,"गाजीपुर लैंडफिल में फिर लगी आग एक माह में आग लगने की तीन घटनाएं पूर्वी दिल्ली 20 अप्रैल (नवोदय टाइम्स): गाजीपुर लैंडफिल साइट पर मंगलवार को एक बार फिर कूड़े का पहाड़ भाक उठा,लैंडफिल साइट पर आग इतनी भीषण लगी कि आग पर काबू पाने के लिये मौके पर फायर ब्रिग्रेड की नौ गाडिय़ां पहुंची हैं। खबर लिखे जाने तक लैडफिल साइट पर लगी आग को बुझाने का काम चल रहा है। आग लगने के कारणों का पता नहीं चल सका है। दिल्ली दमकल सेवा के निदेशक अतुल गर्ग ने बताया कि शाम करीब चार बजकर सात मिनट पर आग लगने की सूचना मिली और दमकल की आठ गाडिय़ां मौके पर पहुंचीं। उन्होंने बताया कि आग बुझाने का अभियान जारी है। गाजीपुर डंपिंग यार्ड में में आग लगने का एक माह में यह तीसरी घटना है। आग लगने से गाजपुरी क्षेत्र और आसपास के इलाकों में धुएं का गुबार छा गया। लैंडफिल साइट पर इससे पहले भी करीब दो सप्ताह पहले ऐसी ही आग लगी थी। तब आग बुझाने के लिए लगभग 48 घंटे का अग्निशमन अभियान चलाया गया था। अधिकारियों के अनुसारए शनिवार को लगी इस आग को तीन घंटे के भीतर बुझा दिया गया। दिल्ली पुलिस ने अज्ञात लोगों के खिलाफ भारतीय दंड संहिता की धाराओं के तहत स्वास्थ्य के लिए हानिकारक वातावरण बनाने, आग के संबंध में लापरवाह आचरण और दूसरों के जीवन या व्यक्तिगत सुरक्षा को खतरे में डालने का मामला दर्ज किया था। भीषण आग पर काबू पाने के लिए 110 से अधिक दमकलकर्मियों ने लगभग दो दिनों तक काम किया। होलसेल पेपर मार्केट ने दिया गाजीपुर लैंडफलि साइट को शफ्टि करने का सुझाव गाजीपुर स्थित होलसेल पेपर मार्केट के चेयरमैन राजीव शर्मा ने गाजीपुर लैंडफिल साइट पर आए दिन होने वाली आग लगने की घटनाओं पर चिंता जताई है। उन्होंने दिल्ली सरकार और पूर्वी दिल्ली नगर नगिम से आग्रह किया है कि वह गाजीपुर लैंडफिल साइट को शफ्टि करने का काम जल्द से जल्द करें। गाजीपुर के रिहायशी इलाकों के बीचों बीच बना यह ओवरफ्लो हो चुका गाजीपुर लैंडफिल साइट बेहद ही गंभीर मसला बन चुका है और लोगों के स्वास्थय के लिये बड़ा जोखमि हो गया है। आए दिन लगने वाली आग की घटनाएं यहां की गाजीपुर पेपर मार्केट के लिये एक बड़ा खतरा बनी रहती हैं। उन्होंने सरकार और एमसीडी को सुझाव दिया कि इसे किसी अन्य़ इलाके में शफ्टि करना चाहिए जिससे किसी अप्रयि बड़ी घटना से समय रहते बचा जा सके।",crime
सोनम कपूर के चोरी: आरोपी जूलर की जमानत याचिका खरिज,"सोनम कपूर के चोरी: आरोपी जूलर की जमानत याचिका खरिज नई दिल्ली 20 अप्रैल (नवोदय टाइम्स): पटियाला हाउस कोर्ट के चीफ मेट्रोपोलिटन मजिस्ट्रेट पंकज शर्मा की अदालत ने अभिनेत्री सोनम कपूर के घर से चोरी किए गए गहनों की खरीददारी करने वाले ज्वैलर की जमानत याचिका खारिज कर दी है। सुनवाई के दौरान ज्वेलर देव वर्मा की जमानत का विरोध करते हुए दिल्ली पुलिस ने कहा कि अभी कुछ कीमती गहने बरामद किए जाने बाकी हैं। दिल्ली पुलिस ने कहा कि उसने करीब एक करोड़ रुपये के गहने बरामद किए हैं। इनमें करीब 100 डायमंड, छह सोने की चेन, हीरे की चूडय़िां, हीरे का एक कंगन, दो टॉप और पीतल का एक सिक्का देव वर्मा के पास से बरामद किए गए हैं। दिल्ली पुलिस ने कहा कि आरोपी जांच में सहयोग नहीं कर रहे हैं। अदालत ने कहा कि जांच अभी अहम मोड़ पर है और अभियोजन पक्ष को यह आशंका है कि अगर देव वर्मा को जमानत दी गई तो जांच पर असर पड़ सकता हैं। इसलिए जमानत नहीं दी जा सकती हैं। बता दें कि सोनम कपूर के अमृता शेरगिल रोड स्थित आवास से 11 फरवरी को गहनों की चोरी हुई थी। सुनवाई के दौरान देव वर्मा के वकील ने कहा कि देव वर्मा का पिछले 30 सालों के ज्वेलर्स का व्यवसाय हैं। ये आरोपी का पारिवारिक व्यवसाय है देव वर्मा के पास से मूल्यवान गहनों के बरामद होने को चोरी से नहीं जोड़ा जा सकता है।",crime
डंपर में फंसी बाइक युवक की मौत,"डंपर में फंसी बाइक युवक की मौत एक किलोमीटर तक डंपर में फंसी बाइक घिसटती रही पूर्वी दिल्ली 20 अप्रैल (नवोदय टाइम्स): पूर्वी जिला के गाजीपुर इलाके में मंगलवार देर रात एनएच-9 पर एक डंपर ने बाइक सवार को टक्कर मार दी बाइक डंपर में टकराकर फंस गई और करीब एक किलोमीटर तक घिसटती चली गई। दर्दनाक हादसे में बाइक सवार सुनील कुमार की मौत हो गई। रास्ते पर जा रहे अन्य वाहन चालकों ने डंपर को रुकवा कर डंपर में बाइक फंसे होने की बात बताई। हादसे का पता चलते ही चालक डंपर को मौके पर छोडक़र भाग गया। पुलिस संबंधित धाराओं में एफआईआर दर्ज कर हादसे की जांच कर रही है। मृतक सुनील कुमार गाजियाबाद की खोड़ा कॉलोनी में रहते थे। परिवार में पिता चंद्रपाल, मां व अन्य सदस्य हैं। मंगलवार को सुनील किसी काम से दिल्ली आए थे। रात करीब 12 बजे वह बाइक से एनएच-9 से घर लौट रहे थे। जब वह गाजीपुर में आईपी एक्टेंशन के पास पहुंचे तो उनकी बाइक आगे चल रहे एक डंपर में फंस गई और डंपर चालक को बाइक फंसने का पता नहीं लगा बाइक डंपर के साथ करीब एक किलोमीटर तक घिसटती चली गई बाइस डंपर में फंसने के बाद करीब 25 मीटर की दूरी पर सुनील सडक़ पर गिर गए, लेकिन बाइक डंपर में फंसी रही। इस दौरान पीछे से आ रहे वाहन चालकों ने डंपर को रुकवाया। हादसे की सूचना मिलते ही पुलिस मौके पर पहुंची और सुनील को लाल बहादुर शास्त्री अस्पताल लेकर गई, जहां डॉक्टरों ने सुनील को मृत घोषित कर दिया। पुलिस आरोपी डंपर चालक की तलाश कर रही है।",crime
कठुआ पुलिस ने अवैध खनन में लिप्त 01 डंपर को किया जब्त,"कठुआ, 20 अप्रैल (हि.स.)। जिले के भीतर अवैध खनन के खिलाफ सख्त कार्रवाई के क्रम में कठुआ पुलिस ने एसएसपी कठुआ आर सी कोतवाल की देखरेख में बुधवार को अवैध खनन में लिप्त 01 डंपर को जब्त कर लिया, जिसका उपयोग थाना बसोहली के अधिकार क्षेत्र हट मश्का के पास निर्माण सामग्री के अवैध परिवहन के लिए किया जा रहा था।  जानकारी के अनुसार बुधवार को इंस्पेक्टर सिकंदर सिंह एसएचओ थाना बसोहली के नेतृत्व में एक पुलिस दल ने हट मशका के पास अपने क्षेत्राधिकार क्षेत्र में गश्त ड्यूटी के दौरान 01 डंपर नंबर जेके08जे-5129 को अवैध खनन में लिप्त पाया, जिसे आँचल सिंह पुत्र रतन चंद द्वारा संचालित किया जा रहा था और निर्माण सामग्री के अवैध परिवहन के लिए इस्तेमाल किया जा रहा था। इस बीच अवैध खनन में शामिल वाहन को जब्त कर लिया गया और आगे की कानूनी कार्यवाही के लिए तुरंत खनन विभाग कठुआ के अधिकारियों को सौंप दिया गया। हिन्दुस्थान समाचार/सचिन/बलवान",crime
आरोपी को पीएसए के तहत किया गया बुक,"उधमपुर/कटडा, 20 अप्रैल (हि.स.)। नशीली दवाओं के दुरुपयोग की समस्या से निपटने के लिए बहुआयामी रणनीति पर काम करते हुए जिला पुलिस रियासी ने आज सार्वजनिक सुरक्षा अधिनियम (पीएसए) के तहत मत्याल कटडा के एक कुख्यात ड्रग पेडलर को बुक किया और उसे सेंट्रल जेल कोट भलवाल जम्मू में भेज दिया गया।  सुरिंदर कुमार उर्फ सिंधु पुत्र गोपाल कृष्ण निवासी मत्याल कटडा, जिला रियासी मादक पदार्थ तस्करी मामले में प्राथमिकी संख्या 156/2016 अंडर सैक्शन 8/21/22 एनडीपीएस अधिनियम, प्राथमिकी संख्या 134/2020 अंडर सैक्शन 8/21/22 एनडीपीएस अधिनियम और एफआईआर संख्या 44/2022 अंडर सैक्शन 8/21/22 एनडीपीएस अधिनियम में संलिप्त पाया गया। नशीली दवाओं की तस्करी के मामलों के अलावा सुरिंद्र कुमार उर्फ सिंधु को थाना कटडा के एफआईआर नंबर 100/2020 अंडर सैक्शन 457/380 आईपीसी में शामिल पाया गया था। हालांकि नशीली दवाओं की तस्करी और आपराधिक मामलों में उनकी निरंतर संलिप्तता को देखते हुए और युवा पीढ़ी को बचाने के लिए उसे कड़े कानून के तहत बुक करना आवश्यक था। अमित गुप्ता जेकेपीएस के वरिष्ठ पुलिस अधीक्षक रियासी के निर्देश पर सार्वजनिक सुरक्षा अधिनियम के लिए उनके डोजियर तैयार किए गए और आवश्यक हिरासत आदेश के लिए भेजे गए। संभागीय आयुक्त जम्मू के आदेश से बुधवार को सुरिंद्र कुमार उर्फ सिंधु को गिरफ्तार कर जन सुरक्षा कानून के तहत सेंट्रल जेल कोट भलवाल जम्मू में रखा गया है। एसएसपी रियासी ने जानकारी साझा करते हुए बताया कि रियासी पुलिस समाज से नशीली दवाओं के दुरुपयोग के खतरे को खत्म करने के लिए प्रतिबद्ध है और जिला रियासी के युवाओं को नशीली दवाओं के दुरुपयोग के खतरे से बचाने के लिए रियासी पुलिस बहुआयामी रणनीति पर काम कर रही है। युवाओं को नशीली दवाओं का रास्ता छोड़ना चाहिए दुर्व्यवहार और मुख्य धारा में वापस आना चाहिए अन्यथा भविष्य में इस तरह के और कठोर कदम उठाए जाएंगे। हिन्दुस्थान समाचार/रमेश/बलवान",crime
हथियार सप्लायर को पुलिस ने किया गिरफ्तार,"नई दिल्ली, 20 अप्रैल (हि.स.)। बाहरी उत्तरी जिला पुलिस ने जहांगीरपुरी इलाके में रहने वाले एक हथियार सप्लायर को शाहबाद डेयरी इलाके में मुठभेड़ के बाद गिरफ्तार किया है। सप्लायर ने पुलिस टीम पर गोली चलाकर भागने की कोशिश की। गोली एक सिपाही के बुलेट प्रूफ जैकेट पर लगी। पुलिस ने जवाबी कार्रवाई करते हुए तीन गोली चलाई। जिसमें से एक गोली उसके पैर में लगी। उसे पास के अस्पताल में भर्ती कराया गया। जहां इलाज होने के बाद पुलिस ने उसे गिरफ्तार कर लिया। बदमाश के कब्जे से आठ पिस्टल और सात कारतूस और एक चोरी की स्कूटी मिली है। पुलिस को आशंका है कि सप्लायर जहांगीरपुरी हिंसा में हथियार सप्लाई में शामिल हो सकता है। पुलिस ने उससे गहन पूछताछ शुरू कर दी है। डीसीपी बृजेंद्र यादव ने बताया कि गिरफ्तार बदमाश की पहचान आई ब्लॉक जहांगीरपुरी निवासी राजन उर्फ राहुल के रूप में हुई है। वह महेंद्र पार्क थाने का घोषित बदमाश है और उसपर झपटमारी, चोरी, शस्त्र अधिनियम और मादक द्रव्य की तस्करी के 70 मामले दर्ज हैं। पकड़े गए बदमाश की पुलिस के साथ पहले भी दो बार मुठभेड़ हो चुकी है। पुलिस अधिकारी ने बताया कि जिले की स्पेशल स्टाफ लगातार बदमाशों पर निगरानी रख रही है। इसी क्रम में निरीक्षक सचिन मान को हथियार सप्लाई करने वाले राजन के बारे में जानकारी मिली। पुलिस को पता चला कि राजन हथियार की खेप लेकर उसे बेचने के लिए शाहबाद डेयरी इलाके में आने वाला है। पुलिस ने एक टीम गठित कर सेक्टर-36 रोहिणी के पास घेराबंदी शुरू कर दी। इसी दौरान राजन स्कूटी से बवाना रोड से सेक्टर 36 रोहिणी की ओर आता हुआ दिखाई दिया। पुलिस पार्टी ने उसे रुकने का इशारा किया, लेकिन पुलिस टीम को देखते ही बदमाश पिस्टल से पुलिस पार्टी पर गोलियां चला दी। एक गोली सिपाही संदीप मान की बुलेट प्रूफ जैकेट पर लगी। सिपाही बाल बाल बच गया। बदमाश को भागते देख पुलिस टीम ने जवाबी कार्रवाई करते हुए बदमाश पर तीन राउंड फायरिंग की। जिसमें एक गोली बदमाश के दाहिने पैर में लगी। बदमाश के स्कूटी से गिरते ही पुलिस टीम ने उसे काबू किया और उसे उपचार के लिए अस्पताल ले गए। पुलिस उसके कब्जे से एक बैग बरामद किया, जिसमें सात पिस्टल और सात कारतूस थे। जबकि एक पिस्टल उसके कब्जे से बरामद किया गया। जांच में पता चला कि बदमाश ने स्कूटी को शाहबाद डेयरी इलाके से चुराई थी। पुलिस अधिकारी ने बताया कि बदमाश कई मामलों में भगौड़ा करार है। हिन्दुस्थान समाचार/अश्वनी",crime
"तिलक समारोह में हर्ष फायरिंग, गोली लगने से किशोर की मौत","फर्रुखाबाद, 20 अप्रैल (हि.स.)। मोहम्मदाबाद थाना क्षेत्र में तिलक समारोह में हर्ष फायरिंग की जा रही थी। इस बीच एक गोली किशोर को जा लगी और उसकी मौके पर ही मौत हो गई। देखते देखते खुशियां मातम में बदल गई। मामले की जानकारी पर पहुंची पुलिस ने जांच कर कार्रवाई शुरू कर दी है। कोतवाली क्षेत्र के ग्राम खिमसेपुर में किशन पाल जाटव के घर में बुधवार शाम को बेटे गोकरन का तिलक चढ़ रहा था। उसी दौरान गोकरन के बड़े भाई गौतम ने तमंचे से फायरिंग की। तमंचे से निकली गोली कोतवाली कायमगंज के ग्राम कुबेरपुर निवासी टिंकू जाटव के 14 वर्षीय पुत्र विशाल उर्फ दिनेश को जा लगी और उसकी मौके पर ही मौत हो गई। मृतक विशाल वधू पक्ष की ओर से तिलक चढ़ाने आया था। हादसा होते ही किशन के परिजनों के साथ ही वधू पक्ष के लोग भी भाग गए। सूचना मिलने पर सीओ एवं इंस्पेक्टर दिलीप कुमार बिंद ने घटनास्थल पर पहुंचे। उन्होंने मामले की जांच पड़ताल की। इंस्पेक्टर ने बताया कि किशोर विशाल के सिर में गोली लगने से मौत हुई है। तहरीर मिलने पर रिपोर्ट दर्ज की जाएगी। फिलहाल मामले की जांच की जा रही है। हिन्दुस्थान समाचार/चन्द्रपाल",crime
उपरौस मोहल्ले से दो आईपीएल सट्टेबाज गिरफ्तार,"कोतवाली पुलिस व साइबर टीम ने संयुक्त छापेमारी कर की कार्रवाई हमीरपुर, 20 अप्रैल (हि.स.)। पुलिस ने साइबर क्राइम टीम के साथ मंगलवार की रात सूचना पर कस्बे के उपरौस मोहल्ले में छापेमारी की। जहां आईपीएल मैच पर मोबाइल फोन का दुरुपयोग कर ऑनलाइन मैच देखकर हारजीत की बाजी लगाकर सट्टा खिलवाने वाले दो लोगों को गिरफ्तार किया है। इनके पास से कई मोबाइल, नगदी सहित एक रजिस्ट्रर मिले हैं। बुधवार को मौदहा कोतवाली परिसर में पुलिस अधीक्षक केके दीक्षित ने बताया कि पुलिस व साइबर क्राइम की संयुक्त छापेमारी में आबिद उर्फ मुन्ना तथा मो.हुमायूं उर्फ केके को गिरफ्तार किया है। मौके से करीब 11 आरोपी गिरफ्तारी के दौरान बलपूर्वक सरकारी कार्य में बाधा उत्पन्न कर एक आरक्षी से धक्का-मुक्की करते हुए भाग निकले। पकड़े गए आरोपियों के कब्जे से 41300 रुपये, 11 मोबाइल फोन 15 सिम तथा ऑनलाइन सट्टे के हिसाब किताब के पांच रजिस्टर बरामद किए हैं। सेनदेन डिजिटल माध्यम से करने के लिए इनके खातों में कुल 3,54,632 रुपये मिले हैं। आरोपियों के खातों को सीजकर संबंधितों को पत्राचार किया गया है। इन पर जुंआ अधिनियम, धारा 66 डी आईटी एक्ट सहित अन्य धाराओं में मामला दर्ज किया है। एसपी ने बताया कि सट्टेबाजी के खेल में गुलाम, नसीम, कुदरतउल्लाह, अमजद, भूरा मास्टर, कमर, कल्लू बाबू, विनय शिवहरे, बेटा स्वामी, युवराज प्रजापति तथा वीर सिंह शामिल हैं। पुलिस अधीक्षक ने कार्रवाई करने वाली टीम को दस हजार रुपये पुरस्कार देने की घोषणा की है। हिन्दुस्थान समाचार/पंकज",crime
"फतेहपुर: विवाहिता की संदिग्ध मौत, मायके पक्ष ने लगाया हत्या का आरोप","फतेहपुर, 20 अप्रैल (हि.स.)। जिले में बुधवार को एक विवाहिता की उपचार दौरान संदिग्ध परिस्थितियों में मौत हो गयी। मृतक विवाहिता के मायके वालों ने ससुरालीजनों के विरुद्ध दहेज की खातिर प्रताड़ित कर हत्या करने का आरोप लगाया है। पुलिस ने मायके वालों की तहरीर पर मुकदमा दर्ज कर कार्रवाई शुरू की है। चित्रकूट जनपद के नादिन कुमियावा गांव निवासी रिया उर्फ दीपिका पुत्री भोला शंकर का विवाह 2016 में अमित तिवारी निवासी नंदन का पुरवा मजरे चचीडा थाना खखरेरू जिला फतेहपुर के साथ हुई थी। बीती रात अचानक विवाहिता की तबीयत बिगड़ गई। ससुरालीजन निजी चिकित्सक के पास ले गए। जहां विवाहिता की ईलाज के दौरान मौत हो गई। मृतका के चाचा उमाशंकर द्विवेदी ने पुलिस को दिए गए शिकायती पत्र में आरोप लगाया कि भतीजी को ससुरालीजन शादी के बाद दहेज की खातिर प्रताड़ित करते थे। भतीजी के पति अमित, ससुर रामकिंकर, ननद पूजा देवी व सास दहेज की मांग को लेकर हमेशा प्रताड़ित करते थे। जिसके बारे में भतीजी ने कई बार मायके में फोन पर सूचना दी। भतीजी को ससुरालीजन फोन पर मायके वालों से बात नहीं करने देते थे। ससुरालीजन की मारपीट से भतीजी की मौत हुई है। प्रभारी निरीक्षक राजकिशोर ने बताया कि मायके वालों की तहरीर पर मुकदमा दर्ज किया गया है। मृतक विवाहिता के शव को पोस्टमार्टम के लिए भिजवाया गया है। पोस्टमार्टम रिपोर्ट के आधार पर अग्रिम कार्रवाई की जाएगी। हिन्दुस्थान समाचार/देवेन्द्र",crime
"अवैध शस्त्र बनाने की फैक्टरी पकड़ी, एक गिरफ्तार","हमीरपुर, 20 अप्रैल (हि.स.)। मौदहा कोतवाली पुलिस ने क्षेत्र के भवनिया डेरा में अवैध शस्त्र बनाने की फैक्टरी का भंडाफोड़ किया है। पुलिस ने मौके से एक व्यक्ति को गिरफ्तार करने के साथ 10 बने व अधबने तमंचे बरामद किए हैं।  पुलिस अधीक्षक केके दीक्षित ने कोतवाली परिसर में आयोजित प्रेसवार्ता के दौरान बताया कि मुखबिर की सूचना पर गहरौली खुर्द गांव के भवनिया डेरा में गोशाला के पास जंगल में रामसनेही को अवैध शस्त्र निर्माण करते गिरफ्तार किया है। उसके पास से 10 बने व कुछ अधबने असलहा, कारतूस तथा भारी मात्रा में असलहा निर्माण के उपकरण, एक देशी रिवाल्वर बरामद हुए हैं। आरोपी के खिलाफ आर्म्स एक्ट के तहत मामला पंजीकृत जेल भेजा गया है। एसपी ने अवैध फैक्टरी का खुलासा करने वाली पुलिस टीम को 15 हजार रुपये पुरस्कार देने की घोषणा की है। हिन्दुस्थान समाचार/पंकज",crime
"लड़की ने दकियानूसी परंपरा नहीं मानी, तो पंचों ने लगाया 31 लाख का जुर्माना","डूंगरपुर. राजस्थान के आदिवासी बहुल जिले डूंगरपुर के रामसागडा थाना इलाके के लोडवाड़ा गांव में एक लड़की पर शादी करने का जबरन दबाव डालने का मामला सामने आया है. मामला आटा-साटा शादी प्रथा से जुड़ा है. लड़की ने शादी करने से मना किया तो उसके माता -पिता को पीटा गया और समाज के कथित जातीय पंचों की ओर से उसके परिवार पर 31 लाख रुपए का जुर्माना लगा दिया गया. अर्थदंड नहीं देने पर उसके घर का हुक्का-पानी बंद करने के लिए धमकाया गया है. लड़की की रिपोर्ट पर पुलिस ने आरोपियों के खिलाफ केस दर्ज कर लिया है. रामसागडा थाने के एएसआई प्रवीण सिंह ने बताया की लोडवाड़ा निवासी जागृति लबाना (20) ने इस संबंध में केस दर्ज करवाया है. जागृति ने बताया की उसके सौतेले भाई किशोर लबाना की शादी माडा निवासी साकरचंद लबाना की बेटी मना के साथ करवाई गई है. इसके बदले साकरचंद अपने बेटे राजेंद्र लबाना की शादी उसके साथ जबरन करने के लिए दबाव बना रहे हैं. लेकिन वह यह शादी नहीं करना चाहती. शादी करने से मना करने पर उसका सौतेला भाई किशोर भी उनका साथ दे रहा है. साकरचंद परिवार के सभी लोग उसके माता-पिता को डरा धमका रहे हैं और जबरदस्ती शादी करवाने का प्रयास कर रहे हैं. पीड़िता के घर पर आकर परिजनों को पीटा लड़की ने बताया की 28 मार्च को कुछ लोग उसके घर पर आए और शादी के लिए मना करने पर उसकी मां इंद्रा देवी के साथ मारपीट की. मां का मोबाइल भी तोड़ दिया. सोने की चेन छीनने और जान से मारने का प्रयास किया. इसके बाद 30 मार्च को बड़ी संख्या में लोग उसके घर पर आए और शादी करवाने के लिए उसके परिवार को डराया धमकाया. इस बार भी मना किया तो 31 लाख रुपए का अर्थदंड लगा दिया. वहीं शादी नहीं करने और अर्थदंड जमा नहीं करवाने पर उसके घर का हुक्का पानी बंद करने की धमकियां दी गई है. पीड़िता ने पुलिस से लगाई गुहार लड़की ने एसपी से शिकायत की. इस पर एसपी ने रामसागडा थाना पुलिस को जांच कर मामले में कार्रवाई के आदेश दिए हैं. पुलिस ने इस मामले में लोडवाडा निवासी किशोर लबाना, साकरचंद लबाना, राजेंद्र लबाना, अंबालाल लबाना, वालचंद लबाना, मंजू देवी लबाना, मना देवी लबाना, रमेश लबाना और हितेश लबाना के खिलाफ केस दर्ज कर लिया है. पुलिस पूरे मामले की जांच जा रही है.",crime
"Rajasthan: डीजे पर डांस के दौरान वर-वधू और ग्रामीणों में विवाद, खूब चले लाठी-डंडे","Rajasthan News: राजस्थान में धौलपुर जिले के कंचनपुर थाना इलाके के गांव दुल्ली का पुरा में बीती देर रात शादी समारोह में डीजे पर डांस के दौरान शराब के नशे में वर और वधू पक्ष के लोगों और ग्रामीणों में विवाद हो गया. विवाद ने इतना तूल पकड़ा कि दोनों पक्षों के लोग और ग्रामीण एक दूसरे पर हमलावर हो गए. दोनों तरफ से लाठियां चली और पथराव हुआ, जिसमें दोनों दूल्हा समेत आधा दर्जन लोग घायल हो गए. दरअसल, स्थानीय निवासी बाबूलाल की दो बेटियों की शादी थी. इसी दौरान यह घटना हुई. मामले की सूचना मिलते ही पुलिस मौके पर पहुंच गई. पुलिस ने घायल दोनों दूल्हों का इलाज करवाया और फिर दोनों पक्षों को समझाकर झगड़े को शांत कराया. पुलिस सुरक्षा में ही विवाह संपन्न कराकर बारात विदा कराई. अन्य घायलों को बाड़ी सरकारी अस्पताल पर भर्ती कराया गया. जिनमें से गंभीर रूप से घायल 2 लोगों को जिला अस्पताल रेफर किया गया है. कंचनपुर थाने के हेड कॉन्स्टेबल मानसिंह मीणा ने बताया कि अभय कमांड की तरफ से सूचना मिली थी कि दुल्ली का पुरा गांव में एक शादी समारोह में वर और वधू पक्ष के लोगों में डीजे पर डांस करने को लेकर झगड़ा हुआ है. कंट्रोल रूम की सूचना पर स्थानीय पुलिस टीम मौके पर पहुंच गई. पुलिस ने बताया, दुल्ली का पुरा गांव के निवासी बाबूलाल की दो बेटियों की शादी थी. वर पक्ष का मुखिया डोरीलाल निवासी कोलुआ अपने पुत्र हरेंद्र और प्रदीप की बारात लेकर दुल्ली का पुरा गांव आया था. शादी समारोह में दावत और डीजे पर डांस का कार्यक्रम चल रहा था. डीजे पर डांस करने के दौरान वर पक्ष के कुछ लोग शराब के नशे में ठुमके लगाने लगे. इसी दौरान वर और वधू पक्ष के लोगों में कहासुनी हो गई और वे हाथापाई पर उतारू हो गए. जिसके बाद दोनों पक्षों के लोगों ने पत्थरों और लाठी-डंडों से एक दूसरे पर हमले कर दिए. इस घटना में दूल्हे के दादा विदेशी लाल (71 वर्षीय), देवेंद्र (31 वर्षीय) समेत आधा दर्जन लोग घायल हुए हैं. पुलिस ने बताया कि अभी तक किसी भी पक्ष ने पुलिस को रिपोर्ट पेश नहीं की है. तहरीर मिलने के बाद मामले में कानूनी कार्रवाई की जाएगी. घायल दूल्हों के दादा विदेशी लाल ने बताया, 'मैं अपने दो नातियों की शादी करने आया था. बारात चढ़ाई हो रही थी और गांव वाले शराब पीकर उधम मचाने लग गए. डीजे पर डांस के दौरान झगड़ा हो गया. दोनों दूल्हों के साथ बारातियों की पिटाई कर दी. घायलों बारातियों को अस्पताल में भर्ती कराया गया है.'",crime
सीएम के हुक्म की तामील : धार्मिक स्थलों के बाहर सुनाई नहीं दी अजान और आरती की आवाज,"नई दिल्ली/टीम डिजीटल। मुख्यमंत्री योगी आदित्यनाथ के फरमान का बुधवार को गाजियाबाद जनपद में प्रभावी असर देखने को मिला। धार्मिक स्थलों के बाहर आरती और अजान की आवाज सुनाई नहीं पड़ी। सभी मंदिर एवं मस्जिदों के भीतर माइक का प्रयोग नियमानुसार किया गया। अलर्ट मोड पर सरकारी तंत्र सीएम के आदेश का अनुपालन कराने के लिए सरकारी तंत्र सक्रिय हो गया है। खासकर संवेदनशील क्षेत्रों में ज्यादा सतर्कता बरती जा रही है। धार्मिक स्थलों के प्रबंधकों को योगी सरकार की मंशा के अनुरूप दिशा-निर्देश दिए गए हैं। 3 मई तक पुलिस-प्रशासन को अलर्ट मोड पर रहना होगा। धर्मस्थलों के प्रबंधकों को नसीहत बगैर अनुमति के कोई जुलूस अथवा शोभा यात्रा ना निकाली जाए, इसका भी ध्यान रखा गया है। दिल्ली में जहांगीरपुरी हिंसा को ध्यान में रखकर उत्तर प्रदेश के मुख्यमंत्री योगी आदित्यनाथ ने मंगलवार को धार्मिक स्थलों और जुलूस एवं शोभा यात्रा के संबंध में सख्त आदेश दिया था। संवेदनशील क्षेत्रों पर पैनी नजर सीएम योगी ने कहा है कि धार्मिक स्थलों के भीतर माइक का प्रयोग बेशक किया जाए, मगर परिसर से बाहर आवाज नहीं आनी चाहिए। मंदिर, मस्जिद, गुरुद्वारा व गिरजाघर इत्यादि के संदर्भ में यह फरमान जारी किया गया है। सीएम के हुक्म की गाजियाबाद में बुधवार को तामील होती नजर आई। धीमी हुई माइक की आवाज मंदिरों के भीतर प्रतिदिन की भांति आरती और मस्जिदों में अजान हुई, मगर माइक के जरिए आरती व अजान की आवाज बाहर सुनने को नहीं मिली। इसके पहले धर्मस्थलों से लाउडस्पीकर से तेज आवाज में कार्यक्रम की आवाज दूर-दूर तक सुनने को मिलती थी। दरअसल सीएम के फरमान का पालन कराने को पुलिस-प्रशासन हरकत में है। संगठनों को किया गया आगाह सभी धार्मिक स्थलों के प्रबंधकों को जरूरी बिंदुओं पर दिशा-निर्देश दे दिए गए हैं। विभिन्न धार्मिक संगठनों को भी आगाह कर दिया गया है कि वह परमिशन के बिना किसी प्रकार का जुलूस एवं शोभा यात्रा ना निकालें। उधर, जिले में संवेदनशील क्षेत्रों पर पैनी निगाह रखी जा रही है। शांति व्यवस्था बनाए रखने पर पूरा फोकस किया गया है।",crime
दिल्ली पुलिस के अधिकारियों का बड़े पैमाने पर तबादला,"नई दिल्ली, 20 अप्रैल (हि.स.)। एजीएमयूटी कैडर के आईपीएस अधिकारियों का बड़ी संख्या में तबादला किया गया है। कुछ पुलिस अधिकारियों का जहां दिल्ली से बाहर तबादला किया गया है, वहीं कुछ अधिकारियों की दिल्ली वापसी हुई है। बाहर भेजे गये कई पुलिस अधिकारियों में ऐसे नाम शामिल हैं, जो बाहर की पोस्टिंग पर कभी नहीं गए। ऐसे पुलिस अधिकारियों को भी अरुणाचल प्रदेश और कश्मीर भेजा गया है। पुलिस मुख्यालय से मिली जानकारी के अनुसार, 1997 बैच के आईपीएस हरगोविंद सिंह धालीवाल को अरुणाचल प्रदेश से दिल्ली, जबकि 2004 बैच के आईपीएस सीके मेन को दिल्ली से अरुणाचल प्रदेश भेजा गया है। अरुणाचल प्रदेश से 2013 बैच के आईपीएस अंकित कुमार सिंह, 2014 बैच के राजा बंथिया, हेमंत तिवारी, कुशल पाल सिंह और 2016 बैच के हर्ष इंदौरा को दिल्ली भेजा गया है। अरुणाचल प्रदेश से बॉस्को जॉर्ज को गोवा भेजा गया है। 2005 बैच के आईपीएस विजय सिंह, 2012 बैच के आईपीएस रवी कुमार, 2013 बैच के आईपीएस विचित्र वीर, अंकित चौहान, 2014 बैच के राजीव कुमार और 2016 बैच की संध्या स्वामी को अंडमान निकोबार से दिल्ली भेजा गया है। लक्ष्यदीप से 2014 बैच के आईपीएस सचिन शर्मा और 2016 बैच के आईपीएस अमित को दिल्ली भेजा गया है। मिजोरम से 2013 बैच की आईपीएस अपूर्वा गुप्ता को दिल्ली ट्रांसफर किया गया है। गोवा से 2005 बैच के आईपीएस परमादित्य दिल्ली भेजे गए हैं। 2006 बैच के आईपीएस विक्रमजीत सिंह को दिल्ली और 2013 बैच के बीएस हरेश्वर को लक्ष्यदीप भेजा गया है। 2006 बैच के आईपीएस मिलिंद डुमरे को पुडुचेरी से दमन दीप भेजा गया है। 2014 बैच के आईपीएस राहुल और 2015 बैच की आईपीएस निहारिका भट्ट को पुडुचेरी से मिजोरम और अंडमान निकोबार भेजा गया है। चंडीगढ़ से 2004 बैच के आईपीएस ओमवीर सिंह को गोवा भेजा गया है। दिल्ली से 2004 बैच के आईपीएस राजकुमार सिंह को चंडीगढ़ भेजा गया है। 2008 बैच के अजय कृष्ण शर्मा और संजय कुमार त्यागी को अंडमान निकोबार भेजा गया है। 2009 बैच के आईपीएस प्रमोद कुमार कुशवाहा, अमित राय और मंगेश कश्यप को अरुणाचल प्रदेश भेजा गया है। वहीं, 2009 बैच के आईपीएस उमेश कुमार और स्पेशल सेल के डीसीपी संजीव यादव को जम्मू-कश्मीर भेजा गया है। 2010 बैच के आईपीएस राजेंद्र प्रसाद मीणा को दमनदीव, जबकि संतोष मीणा को पुडुचेरी भेजा गया है। इसी क्रम में 2016 बैच के आईपीएस सुधांशु और 2017 बैच के आईपीएस सचिन कुमार सिंघल को अरुणाचल प्रदेश भेजा गया है। 2010 बैच की आईपीएस वर्षा शर्मा अंडमान निकोबार और 2012 बैच के आईपीएस विक्रम सिंह को मिजोरम भेजा गया है। इनके अलावा दानिप्स अधिकारी राजीव रंजन और जॉय टिर्की को अंडमान निकोबार भेजा गया है। राजेश देव और मोहम्मद अली को मिजोरम भेजा गया है। हिन्दुस्थान समाचार/अश्वनी",crime
गुरुग्राम में माइक्रोसॉफ्ट के फर्जी कर्मचारियों का भंडाफोड़,"गुरुग्राम. गुरुग्राम पुलिस ने बुधवार को माइक्रोसॉफ्ट के फर्जी कर्मचारियों के एक गिरोह का भंडाफोड़ करते हुए तीन महिलाओं सहित 14 लोगों को गिरफ्तार किया. ये लोग अमेरिकी नागरिकों को कंप्यूटर स्क्रीन पर पॉप-अप भेजकर विभिन्न तकनीकी सहायता की पेशकश करके उनसे रकम ऐंठते थे.  पुलिस ने तड़के साउथ सिटी-1, सेक्टर 51 में रैकेट चलाने वालों के फर्जी कॉल सेंटर पर छापेमारी कर 14 लैपटॉप, नौ मोबाइल फोन और 1.10 लाख रुपये से अधिक नकद जब्त किए. पुलिस ने कहा कि इस साल मार्च में पांच लोगों ने संयुक्त रूप से यह कॉल सेंटर स्थापित की थी, जहां से उपयोगकर्ताओं के कंप्यूटर स्क्रीन पर पॉप-अप भेजा जाता था और फिर ये लोग उपयोगकर्ताओं को माइक्रोसॉफ्ट कर्मचारी बनकर उन्हें तकनीकी सहायता, हार्डवेयर अपग्रेड, एंटीवायरस आदि की पेशकश करते थे. विश्वास और गुरप्रीत चावला के रूप में की है तलाशी, जब्ती और गिरफ्तारी के बाद, पुलिस ने सेक्टर 40 पुलिस थाना में भारतीय दंड संहिता (आईपीसी) और सूचना प्रौद्योगिकी (आईटी) अधिनियम की विभिन्न धाराओं के तहत प्राथमिकी दर्ज की. साइबर अपराध थाना के इंस्पेक्टर समीर सिंह को मिली सूचना पर पुलिस ने फर्जी कॉल सेंटर पर छापा मारा. गिरफ्तार किए गए लोगों में चार करण शर्मा, मयंक नाथ, राहुल भाटी और मोहित बजाज शामिल हैं. पुलिस ने कहा कि जब छापा मारा गया तब इनका पांचवां साथी रजत जुनेजा शहर से बाहर था. पुलिस ने अन्य आरोपियों की पहचान निकिता, सिमरन, अंकित सिंह, राहुल, मुकेश, लविश सहगल, प्रियल, अभिषेक, विश्वास और गुरप्रीत चावला के रूप में की है. उसके जरिए गिफ्ट कार्ड को भुनाते थे पुलिस उपायुक्त (पूर्व) वीरेंद्र विज ने कहा, ''आरोपियों ने विदेशियों को पॉप-अप क्लियर करने और तकनीकी मदद के नाम पर एंटीवायरस प्रदान करने के लिए फंसाया. वे अमेरिकी नागरिकों से आई-ट्यून गिफ्ट कार्ड खरीदने के लिए कहते थे और फिर उनका नंबर ले लेते और उसके जरिए गिफ्ट कार्ड को भुनाते थे.''",crime
"बिरयानी खाने के दरम्यान विवाद : 2 पक्षों में भिड़ंत, फायरिंग से सनसनी, 3 हमलावरों पर एफआईआर","नई दिल्ली/टीम डिजीटल। बिरयानी खाने आए कुछ युवकों की डेयरी मालिक से तकरार हो गई। विवाद बढ़ने पर दोनों पक्ष आपस में भिड़ गए। ऐसे में गाली-गलौच एवं मारपीट के अलावा फायरिंग तक कर दी गई। घटना की सूचना पाकर पुलिस मौके पर पहुंची। प्रारंभिक जांच-पड़ताल के बाद पुलिस ने 3 हमलावरों के खिलाफ रिपोर्ट दर्ज की है। जिम का विवाद सड़क तक पुलिस का कहना है कि दोनों पक्ष का कुछ समय से आपसी विवाद चल रहा है। गाजियाबाद के मसूरी थाना क्षेत्र में यह मामला प्रकाश में आया है। इंद्रगढ़ी गांव में आकाश यादव सपरिवार रहता है। वह जिम करने जाता है। जिम में जयंत भी आता है। आकाश और जयंत में कुछ समय से मनमुटाव चल रहा है। आमने-सामने आए 2 गुट पुलिस का कहना है कि मिसलगढ़ी में जयंत की डेयरी है। बुधवार की दोपहर वह डेयरी पर बैठा था। इस बीच वहां आकाश यादव, रिषभ व अभिषेक आ पहुंचे। तीनों जयंत की डेयरी के सामने बिरयानी खाने के लिए रूक गए। तभी दोनों पक्ष में पुन: विवाद हो गया। गाली-गलौच एवं मारपीट होने से अफरा-तफरी मच गई। गोली चलाने का आरोप आरोप है कि जयंत का भाई कलुवा व साथी प्रशांत उर्फ मोगली भी वहां आ पहुंचा। जयंत ने आवेश में आकर आकाश पर तमंचे से 2 बार गोली चला दी। हालाकि वह बाल-बाल बच गया। घटना की सूचना पाकर पुलिस आनन-फानन में मौके पर पहुंच गई। एएसपी (सदर) आकाश पटेल ने घटनास्थल का मौका-मुआयना किया। तीनों आरोपी रफूचक्कर पुलिस के आने से पहले तीनों आरोपी रफूचक्कर हो गए। वहीं, मसूरी थाना प्रभारी योगेंद्र कुमार सिंह का कहना है कि आकाश यादव की शिकायत पर रिपोर्ट दर्ज कर ली गई है। फरार आरोपी जयंत, कलुआ व प्रशांंत उर्फ मोगली की सरगर्मी से तलाश चल रही है। आरोपियों को जल्द गिरफ्तार कर लिया जाएगा। शांति बनाए रखने के निर्देश दिए गए हैं।",crime
"सीमा पर पांच बांग्लादेशी महिलाएं पकड़ी गई, तीन को बीजीबी को सौंपा गया","उत्तर 24 परगना, 20 अप्रैल (हि.स.)। सीमा सुरक्षा बल (बीएसएफ) के 68वीं वाहिनी की सीमा चौकी जीतपुर के मुस्तैद जवानों ने पांच महिला और एक बच्चे को गैर कानूनी रूप से अंतरराष्ट्रीय सीमा पार करने के दौरान पकड़ा है। पकड़ी गई महिलाओं की पहचान फरदुसी खातून (30), हलीमा अख्तर (25) अनिता (25), सपना अरोड़ा (32) और रत्न मोहितोष बिस्वास (27) है। पूछताछ के दौरान फरदुसी खातून और हलीमा अख्तर ने बताया कि वे काम की तलाश में भारत आ रही थी। वहीं अन्य सभी ने बताया कि वे अलग-अलग समय में भारत आई थीं और सभी ने भारतीय व्यक्तियों से शादी किया है। आज सभी अपने परिवार से मिलने के लिए बांग्लादेश जा रही थीं। पकड़ी गई सभी महिलाओं ने 13000 से 20000 रूपए दलालों को सीमा पार करने के लिए दिए है। पकड़ी गई तीन महिलाओं को मानवता और सद्भावना के चलते बॉर्डर गार्ड बांग्लादेश (बीजीबी) के हवाले कर दिया गया है। जबकि अन्य दो महिला और एक बच्चे को बागदा पुलिस थाना को सौंप दिया गया है। बीएसएफ के 68वीं वाहिनी के कमांडिंग ऑफिसर योगिंदर अग्रवाल ने बताया कि बीएसएफ भारत-बांग्लादेश सीमा पर घुसपैठ को रोकने के लिए कड़े कदम उठा रही है। जिसके चलते कुछ लोग पकड़े जा रहे है। पकड़े गए लोगों के अपराध की गंभीरता को देखते हुए और आपसी सहयोग और सद्भावना के चलते उनमें से कुछ को बॉर्डर गार्ड बांग्लादेश को सौंपा जा रहा है। हिन्दुस्थान समाचार/सचिन/गंगा",crime
आग से करीब छः सौ बीघा गेहूं की फसल जलकर खाक,"आग से 6 सौ बीघा गेंहू की फसल जलकर हुई खाक हरदोई, 20 अप्रैल (हि. स.) बुधवार को अपराह्न करीब दो बजे शाहाबाद तहसील क्षेत्र के कई ग्राम पंचायतों में बेकाबू आग ने किसानों के अरमानों पर पानी फेर दिया। मौके पर पँहुची दमकल विभाग की टीम और पुलिस टीम ने ग्रामीणों के सहयोग से आग पर काबू पाया।आग के तांडव से ग्राम पांडेय तारा,धनवार होते हुए बहेड़ा रसूलपुर तारा गांव झुलस गये। क्षेत्र में लगी भीषण आग पर करीब 3 घंटे के बाद काबू पाया जा सका। राजस्व टीम के मुताबिक आग से चठिया धनवार में 3 सौ बीघा,पाण्डेयतारा में लगभग सौ बीघा,तारा गांव में भी एक सैकड़ा से अधिक गेंहू की फसल जलकर खाक हो गयी। घटना की जानकारी देते हुये आशीष शुक्ला ने बताया कि सभी चारों ग्राम पंचायतों में लगभग 6 सौ बीघा गेंहू की फसल जलकर राख हो गयी।सूचना मिलने पर राजस्व विभाग के कानूनगो नरेंद्र द्विवेदी,आशीष शुक्ला और मझिला थाने की पुलिस भी मौके पर पँहुची और ग्रामीणों की मदद से आग बुझाने का प्रयास किया।काफी मशक्कत के बाद आग पर काबू पाया। हिन्दुस्थान समाचार/ अम्बरीष",crime
"फिरोजाबादः सपा संस्थापक मुलायम सिंह यादव के समधी के भाई समेत 12 लोगों के खिलाफ गैर जमानती वारंट जारी, जानें मामला",Highlights पुलिस ने अपर मुख्य न्यायिक मजिस्ट्रेट प्रथम अंबरीश कुमार त्रिपाठी की अदालत में आरोप पत्र दाखिल कर दिया था। रामप्रकाश यादव एवं अन्य लोगों द्वारा उच्च न्यायालय से स्थगन आदेश प्राप्त कर लिया गया था। आरोपियों द्वारा न तो नोटिस का कोई जवाब दिया और ना ही अदालत से संपर्क किया। फिरोजाबादः फिरोजाबाद जिले की एक अदालत ने धोखाधड़ी के एक मामले में समाजवादी पार्टी (सपा) के संस्थापक मुलायम सिंह यादव के समधी के भाई समेत 12 लोगों के खिलाफ बुधवार को गैर जमानती वारंट जारी किया। धोखाधड़ी के मामले में अदालत ने स्थगन आदेश की अवधि समाप्त होने के बावजूद अदालत में हाजिर नहीं होने के कारण गैर जमानती वारंट जारी किया है। वादी के अधिवक्ता प्रवीण कुमार यादव ने बताया कि 2018 में लाइनपार क्षेत्र के निवासी वीरेंद्र कुमार ने रिश्ते में मुलायम सिंह यादव के समधी एवं सपा छोड़कर हाल ही में भाजपा में शामिल हुए हरिओम यादव के भाई रामप्रकाश यादव उर्फ नेहरू समेत 15 लोगों के खिलाफ धोखाधड़ी का मामला दर्ज कराया था। उन्होंने बताया कि पुलिस द्वारा की गई जांच में तीन लोगों के नाम मुकदमे से निकाल दिये गये थे जबकि बाकी 12 लोगों के खिलाफ पुलिस ने अपर मुख्य न्यायिक मजिस्ट्रेट प्रथम अंबरीश कुमार त्रिपाठी की अदालत में आरोप पत्र दाखिल कर दिया था। बाद में इस मामले में रामप्रकाश यादव एवं अन्य लोगों द्वारा उच्च न्यायालय से स्थगन आदेश प्राप्त कर लिया गया था। यादव ने बताया कि स्थगन आदेश की अवधि खत्म होने के बाद अदालत द्वारा सभी को नोटिस जारी कर अदालत में पेश होने का निर्देश दिया गया लेकिन आरोपियों द्वारा न तो नोटिस का कोई जवाब दिया और ना ही अदालत से संपर्क किया। इसी वजह से अपर मुख्य न्यायिक दंडाधिकारी की अदालत ने आज रामप्रकाश यादव समेत 12 लोगों के खिलाफ गैर जमानती वारंट जारी करते हुए पुलिस को निर्देश दिया है कि वह सभी को पकड़कर 25 अप्रैल तक अदालत में हाजिर करे।,crime
"ज्वैलर से 70 लाख की डकैती का खुलासा: चार सौ ग्राम सोना, 11 किलो चांदी बरामद","जोधपुर, 20 अपै्रल (हि.स.)। शहर के धवा के पास में गत 10 अप्रैल को ज्वैलर से 12 सौ ग्राम सोना और 17 किलो चांदी के जेवरात की डकैती का पुलिस ने बुधवार को खुलासा कर दिया। चार लोगों को गिरफ्तार कर वारदात में प्रयुक्त कार को जब्त किया है। बदमाशों से पुलिस ने चार सौ ग्राम से ज्यादा सोने और 11 किलो से ज्यादा चांदी के आइटम बरामद किए है। कुछ जेवरात रेलवे स्टेशन पर एक सुनार को बेचे गए, पुलिस ने इस सुनार को भी पकड़ा है। वारदात में शरीक अन्य लोगों की तलाश की जा रही है। जिला पश्चिम पुलिस उपायुक्त वंदिता राणा ने बताया कि गत 10 अप्रैल की रात को धवा निवासी सुनार बाबूलाल पुत्र मंगलाराम सोनी से डकैती हुई थी। कार में सवार होकर आए बदमाशों ने उनसे 12 सौ ग्राम सोना और 17 किलो चांदी के जेवर लूट कर ले गए थे। उनकी मोपेड को टक्कर मार कर बाद में वारदात को अंजाम दिया गया। सुनार से तकरीबन 70 लाख की लूट हुई थी। घटना की गंभीरता को देखते हुए एडीसीपी पश्चिम हरफूल सिंह , एसीपी बोरानाडा जेपी अटल के सुपरविजन में गठित टीम में शामिल तीन थानों की पुलिस झंवर थानाधिकारी मनोज कुमार परिहार, लूणी थानाधिकारी देवीचंद ढाका, बोरानाडा थाने के एसआई पन्नाराम के साथ पुलिस के जवानों को लगाया। डीसीपी वेस्ट वंदिता राणा ने बताया कि वारदात में प्रयुक्त की गई कार के बारे में पता लगाया। तब मालूमात हुआ कि यह कार बालेसर के अभयङ्क्षसह पुत्र चिमन सिंह की है। इस पर उसे चिन्हित कर अन्य अपराधियों के बारे में जानकारी जुुटाई। पुलिस ने की टीम में एक एक चार अभियुक्तों को पकड़ा। पुलिस की जांच में सामने आया कि पुरखावास का भगाराम पुत्र भानाराम विश्रोई ने फींच गांव में एक सभा में 50 हजार का मायरा भरा था। तब उसे संदिज्ध मानकर दस्तयाब कर लिया गया। पूछताछ में उससे इस डकैती का खुलासा हो गया। पुलिस ने बाद में गोदावास कल्याणपुर निवासी शिवलाल पुत्र बुधाराम, देचू के भालू निवासी विक्रम केतु उर्फ विक्रम और बालेसर बस्तवा के अभयसिंह पुत्र चिमन सिंह को गिरफ्तार कर लिया। डीसीपी वंदिता राणा ने बताया कि अभियुक्त गोदावास निवासी शिवलाल के पास से 126 ग्राम सोना एवं 1.125 ग्राम चांदी के जेवर मिले। वहीं पुरखावास के भगाराम के पास से 163.3 ग्राम सोना एवं 2.125 ग्राम चांदी, विक्रम गोदारा के पास से 5. 986 ग्राम चांदी के जेवर और प्रकाश पुत्र बुधाराम से 100 ग्राम सोना और 1.200 ग्राम चांदी के जेवरात बरामद हुए है। डीसीपी वेस्ट राणा ने बताया कि बदमाशों ने कुछ सोना चांदी सिवाना बाड़मेर के सुनार जोकि रेलवे स्टेशन पर दुकानदारी करता है उसे बेच दिए। इस पर सुनार रमेश सोनी को गिरफ्तार कर उसके पास से 39 ग्राम सोना एवं 756 ग्राम चांदी के आभूषण को जब्त किया गया। पकड़े गए अभियुक्तों के पूर्व में आपराधिक प्रकरण सामने आए है। जिनमें शिवलाल के खिलाफ 3, सुनार रमेश सोनी के खिलाफ 10 प्रकरण सामने आए है। अभियुक्तों से अब तक 428 ग्राम सोना और 11.292 ग्राम चांदी बरामद हुई है। शेष माल और आरोपियों का भी पता लगाया जा रहा है। वारदात में कुछ और लोग भी शामिल है। जिनके बारे में पुलिस की टीमों का गठन कर तलाश की जा रही है। आरोपी नामजद किए गए है। हिन्दुस्थान समाचार/सतीश/ ईश्वर",crime
ममेरी बहन के घर आये भाई की करंट लगने से मौत,"फिरोजाबाद, 20 अप्रैल (हि.स.)। थाना पचोखरा क्षेत्र में ममेरी बहन के घर आए भाई की बुधवार को उच्चतापीय करंट लगने से मौत हो गई। पुलिस शव को पोस्टमार्टम के लिए जिला अस्पताल लाई है।  थाना पचोखरा क्षेत्र के गांव नगला दल निवासी वीरपाल (36) पुत्र होतीलाल अपनी पत्नी के साथ अपनी ममेरी बहिन से मिलने गांव छिकाऊ गया था। बताया जाता है वह बुधवार को छत पर कुल्ला कर रहा था। बताया जाता है कि तभी उसे छत के ऊपर से गुजर रहे उच्चतापीय लाइन का करंट लग गया। जिससे वह जमीन पर गिर कर अचेत हो गया। उसके गिरते ही परिवार के लोग एकत्रित हो गए। उसकी हालत देख परिजनों में हड़कंप मच गया। चीख-पुकार सुन पड़ोस के लोग भी वहां पहुंच गए। कुछ ही देर में उसने दम तोड़ दिया, सूचना पर पुलिस भी पहुंच गई। शव को कब्जे में लेकर पोस्टमार्टम के लिए जिला अस्पताल भेज दिया। उसकी मौत से परिवार में कोहराम मचा हुआ है। हिन्दुस्थान समाचार/कौशल",crime
गुरुकुल विश्वविद्यालय फर्जीवाडा मामला: सुखाड़िया विश्वविद्यालय कुलपति सहित पांच लोगों के खिलाफ मामला दर्ज,"जयपुर, 20 अप्रैल (हि.स.)। गुरुकुल विश्वविद्यालय के संबंध में राज्य सरकार को गलत रिपोर्ट भेजने के मामले को लेकर कालेज शिक्षा विभाग के संयुक्त सचिव फिरोज अख्तर ने अशोक नगर थाने में मोहनलाल सुखाड़िया विश्वविद्यालय के कुलपति प्रोफेसर अमेरिका सिंह, राजस्थान विश्वविद्यालय के सह आचार्य डॉ.जयंत सिंह,राजकीय विधि महाविद्यालय अलवर के सहायक आचार्य विजय बेनीवाल, मोहनलाल सुखाड़िया विश्वविद्यालय के डीन फैकल्टी प्रोफेसर घनश्याम सिंह राठौड़ और गुरुकुल शिक्षण संस्थान के फाउंडर ट्रस्टी रणजीत सिंह के खिलाफ मामला दर्ज करवाया है। फिलहाल पुलिस मामला दर्ज कर जांच में जुटी है।  थानाधिकारी विक्रम सिंह राठौड़ ने बताया कि विभाग की ओर से मामला दर्ज करवाया है कि गुरुकुल शिक्षण संस्थान के फाउंडर ट्रस्टी रणजीत सिंह ने सीकर में गुरुकुल विश्वविद्यालय स्थापित करने के लिए विभाग को निर्धारित आवेदन शुल्क के साथ प्रस्ताव प्रस्तुत किया। प्रस्ताव प्राप्त होने के बाद उसके परीक्षण के लिए विभाग के आदेश पर प्रोफेसर आईवी त्रिवेदी कुलपति गोविंद गुरु जनजाति विश्वविद्यालय बांसवाड़ा के संयोजन में समिति का गठन किया गया। समिति ने विभाग को अपनी रिपोर्ट 19 जून 2021 को पेश की। जिसमें गुरुकुल शिक्षण संस्था को आशय पत्र जारी करने की सिफारिश की। समिति की सिफारिश के आधार पर गुरुकुल शिक्षण संस्था को विभाग ने एलओआई जारी कर दिया। आशय पत्र की अनुपालन रिपोर्ट गुरुकुल शिक्षण संस्था ने 15 सितंबर 2021 को पेश कर दी। जिसमें जयपुर रोड, सीकर में 80.31 एकड़ भूमि उपलब्ध होने और उस पर 10000 वर्ग मीटर क्षेत्रफल पर भवन के निर्माण होने संबंधी रिपोर्ट दी गई। रिपोर्ट के सत्यापन के लिए राजस्थान सरकार ने 29 सितंबर 2021 को प्रोफेसर अमेरिका सिंह सहित पांच सदस्यों की एक सत्यापन समिति का गठन किया। सत्यापन समिति ने 3 अक्टूबर 2021 को गुरुकुल शिक्षण संस्थान सीकर की प्रेजेंट की गई अनुपालना रिपोर्ट का भौतिक सत्यापन कर उसे अप्रूव कर राज्य सरकार को प्रस्तुत किया। सत्यापन रिपोर्ट में समिति ने सीकर के पास जयपुर रोड पर 80.31 एकड़ भूमि होने और भूमि पर 24811 वर्ग मीटर का भवन उपलब्ध होने का दावा किया। जिस पर राज्य सरकार ने निर्धारित प्रक्रिया को पूर्ण करते हुए गुरुकुल विश्वविद्यालय सीकर विधेयक 2022 को विधि विभाग के माध्यम से सदन में लाया गया। इस विधेयक पर सदन में 22 मार्च 2022 को चर्चा एवं पारण होना था। बिल पारित होने से ठीक पहले सरकार तक गड़बड़ी की शिकायत पहुंच गई। उसी दिन उपनेता प्रतिपक्ष राजेंद्र राठौड़ ने यूनिवर्सिटी के फर्जीवाड़े का खुलासा करते हुए सदन में मामला उठाया। सरकार ने यह मामला उठने के बाद गुरुकुल यूनिवर्सिटी के बिल को वापस ले लिया। संभागीय आयुक्त की अध्यक्षता में जाचं कमेटी बना दी। जांच कमेटी ने भी फर्जीवाड़े की पुष्टि की। जिसके बाद कमेटी में शामिल तीन मेंबर्स को सस्पेंड कर दिया गया था। वहीं सरकार को गलत रिपोर्ट पेश करने पर सत्यापन समिति के पांच सदस्यों के खिलाफ अशोक नगर थाने में आईपीसी की धारा 166, 167, 420, 467, 468, 471, और 120B के तहत एफआईआर दर्ज की गई है। हिन्दुस्थान समाचार/ दिनेश/संदीप",crime
"मेरठ में पांच शातिर चोर गिरफ्तार, कई मोबाइल बरामद","मेरठ, 20 अप्रैल (हि.स.)। ब्रहमपुरी पुलिस ने 05 शातिर चोर गिरफ्तार किया है। इन चोरों के कब्जे से चोरी के 05 विभिन्न कम्पनियों के मोबाइल बरामद हुए हैं। पुलिस इन बदमाशों से पूछताछ करने में जुटी है।  एसएसपी प्रभाकर चौधरी के निर्देशन में पुलिस ने अपराधियों के खिलाफ अभियान चलाया हुआ है। इस अभियान में बुधवार को ब्रह्मपुरी पुलिस ने 05 शातिर चोरों को गिरफ्तार किया है। इन बदमाशों में तरुन पुत्र ऋषिपाल व नीटू उर्फ डूडो पुत्र नरेश निवासी गली नंबर 5 लक्ष्मणपुरी थाना ब्रह्मपुरी, नन्हे पुत्र खुशीराम निवासी गली नंबर 4 लक्ष्मणपुरी थाना ब्रह्मपुरी, मोहित पुत्र विजय कुमार निवासी गौतम नगर चौपला थाना ब्रह्मपुरी और राजू उर्फ कुनकुने पुत्र डालचन्द्र निवासी रेत वाली गली भगवतपुरा थाना ब्रह्मपुरी शामिल है। इन बदमाशों के कब्जे से विभिन्न कम्पनियों के चोरी के 05 मोबाईल बरामद हुए। बदमाशों ने इन मोबाइलों को जनपद मुजफ्फरनगर से चोरी करना बताया है। पकड़े गए बदमाश शातिर किस्म के अपराधी है। पुलिस इनके पूछताछ करके अन्य मोबाइल चोरों की खोज में जुटी है। बदमाशों को पकड़ने वाली टीम में ब्रह्मपुरी इंस्पेक्टर दिनेश चंद्र शर्मा, दरोगा सत्येंद्र कुमार, देवेश कुमार, मनु रामपाल, विवेक कुमार, कमलजीत सिंह, विनोद कुमार शामिल रहे। हिन्दुस्थान समाचार/कुलदीप",crime
सन्नी के हत्यारों के करीब पहुंची दानापुर पुलिस,"पटना/दानापुर, 20 अप्रैल (हि.स.)।सन्नी हत्याकांड का जल्द ही पुलिस खुलासा कर सकती है । इस मामले में पुलिस तीन संदिग्धों को हिरासत में लेकर पूछताछ कर रही है । पूछताछ में पुलिस को कई अहम जानकारी हाथ लगी है । हालांकि इस मामले में पुलिस कुछ भी बताने से परहेज कर रही है । पुलिस का कहना है कि जल्द ही मामले का उद्भेदन कर लिया जायेगा । जिन तीन संदिग्धों को हिरासत में ली है उसमें हर्ष , समर और जय शामिल है । ये तीनों ही गजाधर चक के आसपास के ही रहने वाले हैं । इन तीनों की हत्याकांड में संलिप्तता की पुलिस जांच कर रही है । सनद हो कि सन्नी की साथ में रहने वाले साथियों ने ही रविवार की रात्रि को धनेश्वरी स्कूल के पास गोली मारकर हत्या कर दी । हत्याकांड के पास लगे सीसी कैमरा में साफ दिख रहा है कि सन्नी के साथ दो लड़के साथ आ रहे हैं । इसके बाद कुछ देर रुकते हैं । इतने मे हाफ पैट पहना युवक कमर से पिस्टल निकालता है और पीछे से सिर में गोली मार देता है । गोली लगते ही सन्नी जमीन पर गिर पड़ता है । इसके बाद एक गोली और बदमाश द्वारा मारा जाता है । सन्नी की घटनास्थल पर ही मौत हो गयी थी । वारदात को अंजाम देने वाले दोनों ही बदमाश पैदल ही भाग निकले । इस मामले में एएसपी अभीनव धीमन ने घटना में शामिल बदमाशों की पहचान कर लेने का दावा किया था और जल्द ही गिरफ्तारी की बात कही थी । अब देखने है सन्नी हत्याकांड से पुलिस कब पर्दा उठाती है । हिन्दुस्थान समाचार/गोविन्द",crime
"ड्रग तस्कर गिरफ्तार, 750 ग्राम ड्रग जब्त","झालावाड़, 20 अप्रैल (हि.स.)। झालावाड़ जिला स्पेशल टीम की सूचना पर भवानीमंडी थाना पुलिस ने नशीले पदार्थ की तस्करी के आरोपित को गिरफ्तार करते हुए उसके कब्जे से 750 ग्राम नशीला ड्रग बरामद किया है।  पुलिस अधीक्षक मोनिका सेन ने बताया कि जिले में अवैध मादक पदार्थ तस्करों की धरपकड़ के लिए पुलिस मुख्यालय के निर्देश पर अभियान चलाया जा रहा है। जिले में अफीम के पट्टे होने से यहां पर मादक पदार्थ तस्करी की सूचनाएं प्राप्त हो रही थी। जिला स्पेशल टीम को मुखबीर से भवानीमंडी सर्किल में तस्करों द्वारा एमडी ड्रग की सप्लाई के इनपुट मिले। इस पर अतिरिक्त पुलिस अधीक्षक प्रकाश शर्मा के निर्देशन व सुपरविजन में भवानीमंडी थानाधिकारी महेश सिंह के नेतृत्व में टीम का गठन किया गया। लगातार निगरानी के बाद टीम ने गोशाला रोड से तस्कर लाला उर्फ शाजिद हुसैन पुत्र शौराब हुसैन रंगरेज मुसलमान (36) निवासी सिटीजन गैराज भवानीमंडी को गिरफ्तार कर उसके कब्जे से 750 ग्राम एमडी ड्रग व बाइक बरामद की है। इसकी अंतरराष्ट्रीय कीमत करीब 17 लाख रुपये बताई जा रही है। जिले में इस तरह की अवैध मादक पदार्थ मिलने का यह पहला मामला है। पुलिस अधीक्षक ने बताया कि इस तरह के मादक पदार्थ मिलना समाज के लिए चिंता का विषय हैं। यह बहुत ही खतरनाक नशा है। सामान्य सा दिखने वाला यह मादक पदार्थ इतना खतरनाक है कि एक या दो बार इस नशे का सेवन करने वाले को अपनी जद में ले लेता हैं। अगर एक बार इसका सेवन कर लिया वह इसको छोड़ नहीं सकता। यह नशा रेव पार्टियों में भी उपयोग किया जाता है। हिन्दुस्थान समाचार/ बलबहादुर",crime
"मधुबनीः सौतेली मां और पिता ने नाबालिग बेटी पर जुल्म की पार की हदें, गर्म पानी डालकर प्राइवेट पार्ट को जलाया, घर से भागकर आपबीती सुनाई",Highlights मारपीट व प्रताड़ना से तंग आकर घर से भागकर कमतौल पहुंच गई है. ग्रामीण लड़की को पागल समझकर भगा रहे थे. समाजिक कार्यकर्ता बिट्टू कुमारी ने सूचना चाइल्डलाइन को दी. पटनाः बिहार में मधुबनी जिले के हरलाखी थाना क्षेत्र के मांगपट्टी गांव में एक बेटी के साथ अत्याचार और मानवता को शर्मसार कर देने वाली घटना सामने आई है. इसमें एक नाबालिग लड़की के पिता और उसकी सौतेली मां के द्वारा उसके निजी अंग समेत शरीर के कई हिस्सों को जला दिया गया है. ऐसे में माता-पिता के प्रताड़ना से परेशान नाबालिग लड़की घर से भाग निकली. लड़की की आपबीती सुन लोगों की रुहें कांप गई और उसे पनाह दिया. प्राप्त जानकारी के अनुसार लड़की ने लोगों को अपनी आपबीती बताते हुए बताया है कि पिता उसके साथ जोर जबर्दस्ती करते थे. उनके इस काम में सौतेली मां भी उनका साथ देती थी. लेकिन जब उसके द्वारा इसका विरोध किया जाने लगा तो सौतेली मां ने गर्म पानी डालकर उसके प्राइवेट पार्ट(निजी अंग) समेत शरीर के कई हिस्सों को जला दिया है. इतना ही नहीं उसके बाल को काट दिया. इसलिए वह मारपीट व प्रताड़ना से तंग आकर घर से भागकर कमतौल पहुंच गई है. वहां पहले तो ग्रामीण लड़की को पागल समझकर भगा रहे थे. लेकिन जब लोगों ने लड़की की आपबीती सुनी तो लोगों ने उसे पनाह दे दिया. वहीं एक समाजिक कार्यकर्ता बिट्टू कुमारी ने इस मामले की सूचना चाइल्डलाइन को दी. चाइल्डलाइन के लोग कमतौल पहुंचे और पीड़िता को अपने साथ लेकर जयनगर चले गए. चाइल्ड लाइन के लोगों के अनुसार लड़की को बालिका गृह के हवाले कर उसका भरण पोषण ओर इलाज कराया जाएगा. इस संबंध में हरलाखी थानाध्यक्ष अनोज कुमार ने बताया कि चाइल्ड हेल्पलाइन से इस संबंध में आवेदन प्राप्त हुआ है. आगे की कार्रवाई की जा रही है.,crime
"इंदौर बायपास पर डम्पर ने छह लोगों को कुचला, तीन की हुई मौत","Highlights इन्दौर के बायपास क्षेत्र के तेजाजी नगर में बड़ा सड़क हादसा, तीन लोगों की हुई मौत, तीन अन्य घायल अनियंत्रित डम्फर ने सड़क किनारे खाना खा रहे कुल 6 लोगों को कुचला था मामले में पुलिस ने फौरन एक्शन लेते हुए हादसे के जिम्मेदार डम्पर को जब्त कर लिया इंदौरः इन्दौर के बायपास क्षेत्र के तेजाजी नगर में बुधवार दोपहर की एक तेज रफ़्तार डम्पर ने सड़क किनारे बैठे छह लोगों को कुचला दिया। जिसमें तीन लोगों की मौत हो गयी, वही तीन लोग घायल बताये जा रहे हैं। जानकारी के मुताबिक मृतकों में एक 10 साल की बच्ची भी शामिल है। घायलों का इलाज एमवाय अस्पताल में चल रहा है। पुलिस ने फौरन एक्शन लेते हुए हादसे के जिम्मेदार डम्पर को जब्त कर लिया है। वहीं घटना के बाद डम्फर चालक मौके से फरार हो गया है। जिसकी तलाश पुलिस कर रही है। पुलिस से मिली जानकारी के अनुसार खंडवा और खरगोन जिले के रहने वाले दो परिवार के लोग मोटर बाइक से इन्दौर एक कार्यक्रम में शामिल होने आ रहे थे। दोपहर करीब 1 बजे तेजाजी नगर बायपास पर होटल विनवे के पास एक पेड़ की नीचे बैठकर खाना खा रहे थे। इस बीच राऊ की एक डम्पर ने आगे चल रही गाड़ी को ओवरटेक करते हुए निकालने की कोशिश की। इस दौरान डम्पर की रफ्तार काफी तेज थी। चालक ने डम्फर से अपना नियंत्रण खो दिया और जिसके कारण खाना खा रहे सभी छह लोग उसकी चपेट में आ गये। मौके पर ही अनिता पति लाखन और 10 साल की सारिका की की मौत हो गयी। वहीं बाकी बचे घायलों को इलाज के लिए एमवाय अस्पताल ले जाया गया, जहां गबरू यादव को भी मृत घोषित कर दिया गया। गबरू सारिका के पिता थे। वहीं तीन घायलों का इलाज चल रहा है। जिसमें एक की हालत गंभीर बतायी जा रही है। इस घटना के बाद डम्पर चालक गाड़ी छोड़कर मौके से फरार हो गया। पुलिस ने डम्पर जब्त कर चालक की तलाश शुरू कर दी है।",crime
"स्कूल बस से छात्र ने बाहर निकाला सिर, लोहे के गेट से टकराकर मौत, हत्या का केस दर्ज","नई दिल्ली/टीम डिजिटल। मोदीनगर में बुधवार को एक हृदयविदारक हादसे में चौथी कक्षा के छात्र की दर्दनाक मौत हो गई। हादसे के वक्त छात्र स्कूल बस में सवार था। जिसमें क्षमता से अधिक बच्चे भरे होने की बात कही जा रही है। चर्चा है कि क्षमता से अधिक बच्चों से भरी स्कूल बस में गर्मी की वजह से छात्र की तबीयत खराब हुई और जैसे ही उसने उल्टी करने के लिए सिर बस की खिडक़ी से बाहर निकाला वैसे ही चालक ने बस मोड़ दी। जिससे छात्र का सिर मोड़ पर लगे लोहे के गेट में टकरा गया और छात्र की मौत हो गई। घटना से गुस्साए परिजनों ने सैकड़ों अभिभावकों के साथ मिलकर छात्र के शव को स्कूल में रखकर हंगामा काटा और तोडफ़ोड़ की। परिजनों की तहरीर पर पुलिस ने दयावती मोदी पब्लिक स्कूल के मालिक, प्रिंसिपल और बस चालक के खिलाफ हत्या का केस दर्ज किया है। दो अन्य को भी नामजद आरोपी बनाए जाने की प्रक्रिया शुरू हो चुकी है। परिजनों का आरोप है कि बस चालक ने खुन्नस में आकर उनके बच्चे की हत्या कर दी। पुलिस मामले की गहनता से जांच कर रही है। फफराना रोड स्थित सूरत सिटी में नितिन शर्मा परिवार के साथ रहते हैं। वह मुरादाबाद के स्वास्थ्य विभाग में क्लर्क हैं। उनका बेटा अनुराग भारद्वाज (10) दयावती मोदी पब्लिक स्कूल में चौथी कक्षा का छात्र था। जबकि बेटी अंजलि इसी स्कूल में 5वीं कक्षा की छात्रा है। परिजनों ने बताया कि बुधवार सुबह अनुराग स्कूल बस से स्कूल गया था। अनुराग बस में कंडक्टर साइड की खिडक़ी की ओर बैठा था। चर्चा है कि बस क्षमता से अधिक बच्चों से भरी थी। साथ ही बस में एसी नहीं था। भीषण गर्मी और क्षमता से अधिक बच्चों से भरी बस में अनुराग की तबीयत एकाएक बिगड़ी तो उसने उल्टी करने के लिए अपना सिर खिडक़ी से बाहर निकाला। इसी दौरान चालक ने हापुड़ रोड पर मोदीपोन पुलिस चौकी से स्कूल की ओर बस मोड़ी तो बस से बाहर निकला बच्चे का सिर वहां लगे लोहे के गेट में टकरा कर फंस गया। चालक ने किसी तरह से बच्चे को निकाला और स्थानीय अस्पताल पहुंचाया। वहां से उसे मेरठ के लिए रेफर किया गया। जहां उसे मृत घोषित कर दिया गया। सुबह करीब पौने 8 बजे परिजनों को अनुराग की मौत की खबर दी गई। इकलौते बेटे की मौत की खबर मिलते ही पीडि़त परिवार में कोहराम मच गया। परिजन आनन.फानन में स्कूल पहुंचे और शव को रखकर हंगामा शुरू कर दिया। चालक व स्कूल प्रबंधन पर लापरवाही का आरोप हादसे से गुस्साए परिजनों ने छात्र का शव स्कूल में रखकर करीब 6 घंटे तक हंगामा काटा। दर्दनाक हादसे में स्कूली छात्र की मौत की खबर सुनते ही सैकड़ों लोग और अभिभावक स्कूल पहुंच गए और पीडि़त परिजनों के साथ मिलकर हंगामा शुरू कर दिया। एसपी ग्रामीण ईरज राजा और मोदीनगर की एसडीएम शुभांगी शुक्ला ने स्कूल पहुंच कर नाराज परिजनों व अभिभावकों को समझाने का प्रयास किया, लेकिन वह नहीं मानें। उन्होंने बस चालक और स्कूल प्रबंधन पर लापरवाही बरतने का आरोप लगाते हुए स्कूल में तोडफ़ोड़ भी की। परिजनों का आरोप है कि वह पूर्व में भी स्कूल प्रबंधन से बस चालक की शिकायत कर चुके थे। लेकिन कोई कार्रवाई नहीं हुई। आरोप है कि बुधवार को भी उनका चालक से विवाद हुआ था। जिसकी खुन्नस में आकर चालक ने उनके बेटे की हत्या कर दी। करीब 6 घंटे के हंगामे के बाद अधिकारियों ने जब परिजनों को सभी आरोपियों के खिलाफ हत्या का केस दर्ज करने का आश्वासन दिया, तब जाकर वह शव को पोस्टमार्टम के लिए भेजने को राजी हुए। दो परिवारों का इकलौता बेटा था अनुराग दुर्भाग्यपूर्ण हादसे का शिकार हुआ अनुराग दो परिवारों का इकलौता बेटा था। अनुराग की बुआ प्रीति भी सूरत सिटी कॉलोनी में ही रहती हैं। उनकी एक बेटी है। जबकि अनुराग अपने माता-पिता का इकलौता बेटा था। उसके अलावा उससे एक बड़ी बहन अंजलि है। अनुराग की मौत से दो परिवार एक साथ सदमे में हैं। अनुराग की मौत पर परिजन आक्रोशित दिखे। वह मौके पर मौजूद अधिकारियों से आरोपी चालक और स्कूल के प्रिंसिपल को अपने सुपुर्द करने की जिद पर अड़े थे। वहीं, एंबुलेंस में अपने लाल के शव से लिपट कर बिलाप करती अनुराग की मां अधिकारियों से बार.बार एक ही बात कह रही थी कि वह उनके लाल को वापस ला दें। पीडि़त मां को इस कदर बिलाप करते देख लोग अपनी आखों को नम होने से नहीं रोक सके। मुख्यमंत्री ने जताया दुख, डीएम से मांगी रिपोर्ट स्कूल बस में छात्र की दर्दनाक मौत पर उत्तर प्रदेश के मुख्यमंत्री योगी आदित्यनाथ ने गहरा दुख व्यक्त किया है। उन्होंने पीडि़त परिजनों के प्रति अपनी संवेदना व्यक्त की है। मुख्यमंत्री ने दुर्घटना में घायल हुए बच्चों का जल्द उपचार कराने के आदेश जिला प्रशासन को दिए हैं। साथ ही डीएम को मौके पर पहुंच कर मामले की विस्तृत रिपोर्ट देने को कहा है। वर्जन एसपी ग्रामीण डा. ईरज राजा का कहना है कि पीडि़त पिता की तहरीर पर दयावती मोदी पब्लिक स्कूल के मालिक उमेश कुमार मोदी, प्रिंसिपल नेत्रपाल सिंह, बस चालक ओमवीर व स्कूल के मैनेजमेंट के खिलाफ नामजद रिपोर्ट दर्ज कर ली गई है। साथ ही पीडि़त पिता ने स्कूल के वाइस प्रिंसिपल गुरप्रीत गुप्ता और मैनेजर राजू तायल को भी नामजद आरोपी बनाने के लिए अलग से तहरीर दी है। जिसके आधार पर उनका नाम भी केस में शामिल किया जा रहा है। इस मामले में स्कूल प्रिंसिपल और बस चालक को हिरासत में ले लिया गया है। घटना की गहनता से जांच की जा रही है। शव को पोस्टमार्टम के लिए भेजा जा चुका है। पीएम रिपोर्ट और आरोपों के आधार पर आगे की कार्रवाई की जाएगी।",crime
जिले के विभिन्न थाना क्षेत्र से हत्या व लूट सहित अन्य कांड में 33 गिरफ्तार,"-एंटी लिकर्स टीम ने एक सूमो व दो बाइक के साथ शराब किया जब्त मोतिहारी,20 अप्रैल (हि.स.)। पुलिस अधीक्षक के निर्देश पर अपराधियों के विरुद्ध चलाये जा रहे योजनाबद्ध अभियान के तहत जिले के विभिन्न थानों से कुल 33 अभियुक्तों को बुधवार को गिरफ्तार कर न्यायिक अभिरक्षा में भेजा गया।  गिरफ्तार अभियुक्तों में दो हत्या, एक दहेज हत्या,एक एससी/एसटी अधिनियम,तीन पाॅक्सो अधिनियम,दो शस्त्र अधिनियम,तीन हत्या के प्रयास कांड के आरोपी के साथ तीन पेशेवर अपराधी शामिल हैं। मुख्यालय आरक्षी उपाधीक्षक ने बताया है कि मुख्य गिरफ्तारियों में पिपरा थाना से ललन तिवारी पिता कमलाकर तिवारी एवं श्रद्धा देवी पति ललन तिवारी ग्राम हरनरैना थाना पिपरा को हत्या, कल्याणपुर थाना से मधु दास पिता स्व. झगरु दास ग्राम विशंभरपुर थाना कल्याणपुर को दहेज हत्या, चिरैया थाना से जमुना सिंह पिता भगवान सिंह ग्राम पीरारी थाना चिरैया को एससी/एसटी अधिनियम, केसरिया थाना से मो इस्माइल पिता स्व भरदुल मियां, मो. शमशाद, मो. मुस्ताक दोनों पिता मो.इस्माइल सभी ग्राम केसरिया नया बाजार थाना केसरिया को पाॅक्सो अधिनियम, सुगौली थाना से अरुण कुमार पिता विनोद महतो ग्राम सुगाव थाना सुगौली, संग्रामपुर थाना से भोला दास पिता स्व. कृत दास एवं अदालत दास पिता स्व. सूरत दास दोनों ग्राम संग्रामपुर गोसाईं टोला थाना संग्रामपुर को हत्या के प्रयास एवं रघुनाथपुर थाना से ओमप्रकाश दास पिता गरीब साह ग्राम रघुनाथपुर भवानी चौक थाना रघुनाथपुर को हत्या के प्रयास के कांड में गिरफ्तार किया गया है। साथ ही रक्सौल थाना से मुमताज खान एवं फैयाज खान दोनों पिता नईन खान ग्राम बड़ा परेबा थाना हरैया को एक मोटरसाइकिल, एक देशी पिस्तौल एवं दो कारतूस के साथ शस्त्र अधिनियम अंतर्गत गिरफ्तार किया गया है।गिरफ्तार अभियुक्तों में मद्यनिषेध कांड के कुल आठ अभियुक्त भी शामिल हैं। उन्होंने बताया कि एंटी लीकर टास्क फ़ोर्स द्वारा जिले के राजेपुर,मुफ्फसिल,जय बजरंग ओ.पी,कुंडवा चैनपुर एवं रामगढवा थाना क्षेत्र अंतर्गत संयुक्त सघन छापामारी अभियान चलाया गया। जिसमे 1140 लीटर अवैध विदेशी शराब,20 लीटर देशी शराब 02 मोटर साईकिल,एवं 01 टाटा गोल्ड चारपहिया वाहन को जब्त किया गया है। साथ ही मद्यनिषेध अधिनियम की विभिन्न धाराओं में कुल 10 कांड दर्ज किये गए। हिन्दुस्थान समाचार/आनंद प्रकाश",crime
हथियार के बल पर बैंक से चार लाख रुपये की लूट,बक्सर 20 अप्रैल (हि.स.)। जिले के नवानगर प्रखंड मुख्यालय स्थित बंधन बैंक में बुधवार शाम हथियार बंद अपराधियों ने कर्मचारियों को बंधक बनाकर चार लाख रुपये समेत कई कीमती समान लूट कर फरार हो गये।  बैंक के शाखा प्रबंधक अमरजीत कुमार ने बताया की शाम के समय सभी बैंक कर्मी अपने अपने कामों में मसगुल थे कि इसी बीच चार की संख्या में रहे हथियार बंद अपराधी बैक में प्रवेश कर लूट की घटना को अंजाम दिया।हालांकि इस दौरान बैंक में ग्राहक भी थे पर हथियार के समक्ष सभी बेबस थे । लूट की इस घटना की सूचना बैंक कर्मियों द्वारा नावानगर थाने को दी गई। सूचना मिलते ही पुलिस उक्त शाखा में पहुंचकर मामले की जांच में जुट गई है। साथ ही थाना के सीमावर्ती क्षेत्र को सील कर वाहन तालासी अभियान चला रही है।लूट की इस घटना को लेकर एसपी नीरज कुमार सिंह ने बताया की लूट के इस मामले का जल्द ही उद्भेदन कर अपराधियों को गिरफ्तार किया जाएगा। हिन्दुस्थान समाचार /अजय मिश्रा,crime
गैंगस्टर की अपराध से अर्जित संपत्ति हुई कुर्क,"झांसी,20 अप्रैल (हि.स.)। वरिष्ठ पुलिस अधीक्षक शिवहरी मीना के निर्देशन में जिले में अपराधियों के विरुद्ध कार्यवाही का विशेष अभियान छेड़ा गया गया है। जिले में जितने अपराधी है उनकी लिस्ट बनायीं जा रही है तथा उन सभी के विरुद्ध एनएसए एक्ट, गैंगस्टर एक्ट, हिस्ट्रीशीटर, गैंग का पंजीकरण के साथ अन्य निरोधात्मक कार्यवाही अमल में लाई जा रही है, साथ ही सम्पत्ती जब्तीकरण की कार्यवाही भी की जाएगी।  इसी क्रम में बुधवार को जिलाधिकारी के अदेशानुसार व वरिष्ठ पुलिस अधीक्षक के कुशल निर्देशन में व पुलिस अधीक्षक ग्रामीण नैपाल सिंह के निकट पर्यवेक्षण एवं क्षेत्राधिकारी मोंठ श्रीमती स्नेहा तिवारी के नेतृत्व में पुलिस एवं राजस्व की संयुक्त टीम द्वारा मु.अ.सं.293/21 धारा 3(1) उ.प्र.गैंगस्टर एक्ट, थाना मोंठ से संबंधित अभियुक्त हरिशंकर उर्फ मोंटी पुत्र उदय नारायण यादव निवासी ग्राम बुढावली थाना मोंठ जो शातिर किस्म का अपराधी है। अभियुक्त के विरुद्ध जनपद विभिन्न थानों पर लगभग 30 से अधिक अभियोग पंजीकृत है तथा अभियुक्त बब्लू उर्फ शिवशंकर यादव पुत्र उदय नारायण यादव निवासी बुढावली थाना मोठ जिसके विरुद्ध थाना मोठ एवं थाना समथर पर 14 से अधिक अभियोग पंजीकृत है के विरूद्ध क्षेत्र में गैंगस्टर एक्ट की धारा 14(1) के अंतर्गत कार्यवाही करते हुए अपराध कारित कर अवैध रुप से अर्जित की गई संपत्ति कृषि भूमि जब्त की गई। हिन्दुस्थान समाचार/ महेश",crime
"कोरबा : अवैध कबाड़ के साथ आरोपित गिरफ्तार, सीएसईबी पुलिस की कार्यवाही","कोरबा, 20 अप्रैल (हि. स.)। सीएसईबी पुलिस ने बुधवार को मुखबिर से सूचना मिलने पर चोरी के कबाड़ के साथ जैनुल आबुद्दीन तथा राजेश नामक युवक को गिरफ्तार किया है। आबउद्दीन पिकअप वाहन क्रमांक CG 11 AB 2185 में अवैध रूप से लोहे का पाइप, राड,एंगल आदि सामान लेकर टीपी नगर स्टेडियम की ओर जा रहा था। पुलिस अधीक्षक कोरबा भोजराम पटेल के निर्देशन एवं अतिरिक्त पुलिस अधीक्षक कोरबा अभिषेक वर्मा के मार्गदर्शन तथा नगर पुलिस अधीक्षक कोरबा योगेश कुमार साहू के पर्यवेक्षण में अवैध कबाड़ पर त्वरित प्रभावी कार्यवाही करने हेतु थाना प्रभारी कोतवाली निरीक्षक रामेंद्र सिंह एवं चौकी प्रभारी सीएसईबी उपनिरीक्षक नवल साव को आवश्यक दिशा निर्देश प्राप्त हुआ था। वरिष्ठ अधिकारियों से प्राप्त निर्देश के परिपालन में टीवी नगर इंदिरा स्टेडियम के पास पिक अप वाहन क्रमांक CG 11 AB 2185 को रुकवा कर चेक किया गया । उक्त वाहन में करीब 1 टन लोहे का कबाड़ समान पाया गया है। जिस के संबंध में वाहन में सवार व्यक्ति जैनुलआबुद्दीन, पिता अहमद हुसैन ,उम्र 35 साल, निवासी खरमोरा जिला कोरबा तथा राजेश पिता मोतीलाल श्रीवास्तव उम्र 40 वर्ष निवासी रिसदी चौक जिला कोरबा को धारा 91 जा.फौ. का नोटिस देकर वैध दस्तावेज की मांग किया गया ।जिनके द्वारा कबाड़ के संबंध में कोई भी दस्तावेज प्रस्तुत नहीं किया गया।आरोपितों के विरुद्ध धारा 41(1-d)/379,34 पंजीबद्ध कर विवेचना में लिया गया है। हिन्दुस्थान समाचार / हरीश तिवारी",crime
"दो अन्तरराज्यीय ड्रग्स माफिया आए पुलिस गिरफ्त में, 16 किलो गांजा बरामद","जयपुर, 20 अप्रैल (हि.स.)। जयपुर पुलिस की ओर से जयपुर शहर में चलाए जा रहे ऑपरेशन क्लीन स्वीप अभियान के तहत जयपुर कमिश्नरेट की स्पेशल टीम (सीएसटी) ने बस्सी थाना इलाके में ड्रग्स माफियाओं के खिलाफ कार्रवाई करते हुए दो तस्करों को गिरफ्तार किया गया है। जिनके पास से अवैध मादक पदार्थ गांजा जब्त की है। फिलहाल आरोपितों से पूछताछ की जा रही है। अतिरिक्त पुलिस उपायुक्त (अपराध) सुलेश चौधरी ने बताया कि ऑपरेशन क्लीन स्वीप अभियान के तहत सीएसटी और बस्सी थाना पुलिस ने कार्रवाई करते हुए अन्तरराज्यीय तस्कर सुमेर सिंह (46) निवासी अछनेरा जिला आगरा यूपी हाल प्रतापनगर और हरिशंकर उर्फ अमित सिंघल (26) निवासी बसेडी जिला धोलपुर हाल प्रतापनगर को राजाधोक टोल प्लाजा बस्सी पर दौसा से जयपुर जाने वाली रोड पर नाकाबंदी के दौरान गिरफ्तार किया है। इनके पास से 16 किलो अवैध मादक पदार्थ गांजा बरामद किया गया है। गिरफ्तार अन्तरराज्यीय तस्कर यह अवैध मादक पदार्थ गांजा आगरा के पास स्थित गांव से 4 हजार रुपये किलोग्राम के हिसाब से लेकर जयपुर में भारी कीमतों में सप्लाई करते है। फिलहाल तस्करों से मादक पदार्थ गांजे के सप्लायर एवं खरीदार के नेटवर्क के संबंध में पूछताछ की जा रही है। हिन्दुस्थान समाचार/दिनेश/संदीप",crime
"पटियाला में कत्ल: मामूली बात पर छोटे भाई ने की बड़े की हत्या, सिर पर डंडा मारकर उतारा मौत के घाट","विस्तार  पटियाला थाना सदर के अधीन गांव रायपुर मंडला में मामूली सी बात को लेकर बहसबाजी के बाद छोटे ने बड़े भाई के सिर में डंडा मारकर कत्ल कर दिया। पुलिस ने मृतक के बेटे के बयान पर आरोपी चाचा के खिलाफ केस दर्जकर उसे गिरफ्तार कर लिया है। मामले के जांच अधिकारी पुलिस चौकी बहादुरगढ़ के प्रभारी गुरसेवक सिंह ने बताया कि हरिंदर सिंह निवासी गांव रायपुर मंडला ने शिकायत दी है कि वह दोपहर के वक्त अपने पिता अमर सिंह (65) के साथ घर में मौजूद था। इसी बीच उनके घर के नजदीक ही रहने वाला उसका चाचा ज्वाला सिंह (58) तूड़ी भरी ट्राली लेकर आया और उनके घर के आगे लगाकर उतारने लगा। पिता अमर सिंह ने विरोध किया कि वह ट्राली को ले जाकर अपने घर के आगे खड़ा करे और वहीं तूड़ी उतारे, क्योंकि तूड़ी उतारने के कारण काफी धूल-मिट्टी उड़ रही है, जो उनके घर में आ रही है। इसी बात को लेकर दोनों भाइयों में बहसबाजी हो गई। इसी दौरान तैश में आकर आरोपी ज्वाला सिंह ने अपने बड़े भाई अमर सिंह के सिर में जोर से डंडा मारा। इससे अमर सिंह बेहोश होकर जमीन पर गिर गया। उसे अस्पताल ले जाया गया लेकिन वहां डॉक्टरों ने उसे मृत घोषित कर दिया। पुलिस के मुताबिक डंडे से सिर में कोई बाहरी चोट नहीं थी। डॉक्टरों के मुताबिक डंडे के वार से दिमाग के अंदर ब्लीडिंग होने से मौत हुई है। आरोपी ज्वाला सिंह के खिलाफ हत्या का केस दर्ज कर उसे गिरफ्तार कर लिया गया है।",crime
गया में किसान की हत्या,"गया, 19 अप्रैल (हि.स.)। जिला में वजीरगंज प्रखंड मुख्यालय से करीब 25 किलोमीटर दूर स्थित सरसा गांव में एक अधेड़ की अपराधियों ने गोली मार कर हत्या कर दी है। हमलावरों ने तीन गोलियां मारी । हत्या की जानकारी बुधवार की सुबह काफी देर बाद परिजनों को हुई। मौके पर पहुंची पुलिस ने शव को कब्जे में लेकर पोस्टमार्टम के लिए मगध मेडिकल कॉलेज अस्पताल भेज दिया है। डीएसपी घूरन मंडल ने बताया कि सुरेश यादव अपने घर के पास के दलान में सोया हुआ था। दालान पर ही उसके साथ उसका भतीजा और उसका भांजा भी सोया हुआ था। रात के समय ही अपराधी उसके दालान पर पहुंचे और उसके सिर व सीने में गोली मार कर फरार हो गए। अचरज की बात है कि उसके बगल में सुरेश यादव का भतीजा और भांजा सोया हुआ था। लेकिन उन दोनों को इस घटना की भनक तक लगी।उन्होंने बताया कि इस घटना की जानकारी उसके घरवालों को तब हुई जब सुरेश का छोटा भाई दालान से ट्रैक्टर निकाल कर बाहर पार्क किया। फिर उसने अपने भाई को खेत पर चलने की बात कह कर उठाने लगा। लेकिन जैसे ही उसके बदन झकझोर कर उठाया तो उसके होश उड़ गए। वह चिल्लाने लगा। इस बीच घर के लोग मौके पर पहुंचे। गांव के लोग भी घटना स्थल पर एकत्रित हुए। इसके बाद घटना की जानकारी वजीरगंज पुलिस को दी गई। मौके पर पहुंची पुलिस का कहना है कि प्रारंभिक जांच में हत्या के पीछे जमीन विवाद उभर कर सामने आ रहा है। डीएसपी घूरन मंडल ने बताया कि संबंधित मामले में चार लोगों को हिरासत में लिया गया है। पूछताछ चल रही है। हिन्दुस्थान समाचार/पंकज कुमार",crime
जाली नोट देकर धोखाधड़ी करने के मामले में दो लोगो से पूछताछ,"बेतिया,20 अप्रैल (हि.स.)। जिले में चौतरवा थाना की पुलिस ने जाली नोट देकर धोखाधड़ी करने के मामले में दो लोगो को पूछ ताछ के लिए बुधवार को थाना लाई है।थानाध्यक्ष सुरेश यादव ने बताया कि थाना क्षेत्र के लक्ष्मीपुर गांव निवासी शिवराज यादव के पास एक व्यक्ति आया और उसको मोबाइल से पैसा ट्रांसफर करने को कहा जो कुल राशि 43 हजार 500 रुपये दिया और खाता में ट्रांसफर कराया।  जब वे ट्रांसफर कर रुपया अपने खाता में जमा करने गए तो पता चला कि यह सभी नोट जाली है। तब जिसने यह पैसा अपने खाता में जमा करने को दिया उस व्यक्ति से सम्पर्क किया तो वह बताया कि हमको यह पैसा दूसरा कोई दिया है।जिसके बाद शिवराज ने इसकी सूचना थाना को दिया और पुलिस मामले की जांच में जुट गई ताकि मामले का उद्भेदन हो सके। थानाध्यक्ष सुरेश कुमार यादव ने बताया कि इस मामले में संलिप्त लोगो की पहचान की जा रही है तथा इस मामले में दो व्यक्ति रो पकड़ा गया है जिससे पूछताछ की जा रही है ।उन्होंने बताया कि सभी पैसा जब्त कर लिया गया है । ताकि इस मामले में संलिप्त लोगो की पहचान की जा सके। हिन्दुस्थान समाचार/अमानुल हक",crime
5 किलो अवैध गांजा सहित दो गिरफ्तार,"फिरोजाबाद, 20 अप्रैल (हि.स.)। थाना नगला खंगर पुलिस टीम ने बुधवार को भारी मात्रा में अवैध गांजा सहित 2 अभियुक्तों को गिरफ्तार किया है। थाना नगला खंगर के उपनिरीक्षक जाहिद अली पुलिस टीम के साथ अपराधियों की गिरफ्तारी के लिये प्रयासरत थे तभी उन्होंने चेकिंग के दौरान 2 अभियुक्तों रामबहादुर पुत्र बाबूराम निवाली रजौरा थाना नसीरपुर व मनोज कुमार पुत्र रमेश चन्द्र निवासी मिया बाजार थाना सिरसागंज को कुल 5 किलोग्राम नाजायज गांजे सहित गिरफ्तार किया है।  हिन्दुस्थान समाचार/कौशल",crime
मेडिकल कॉलेज की पांचवी मंजिल से गिरकर छात्रा की मौत,"जयपुर, 20 अप्रैल (हि.स.)। चौमूं थाना इलाके हाड़ौता गांव स्थित एमजेएफ आयुर्वेद मेडिकल कॉलेज के हॉस्टल की छत से गिरकर एक छात्रा की मौत हो गई। पुलिस ने बुधवार को पोस्टमार्टम के बाद शव परिजनों के हवाले कर दिया।  थानाधिकारी हेमराज सिंह ने बताया मृतका लक्ष्मी रावत (22) पुत्री मान सिंह गांव रेवासा जिला सीकर की रहने वाली थी। वह एमजेएफ कॉलेज में बैचलर ऑफ आयुर्वेदिक मेडिसिन एंड सर्जरी (बीएएमएस) की सेकेण्ड ईयर की पढ़ाई कर रही थी। मृतका के पिता की करीब चार माह पहले पहले मौत हो गई थी। इस वजह से तनाव में होने की बात सामने आई है, हालांकि वह छत से कैसे नीचे गिरी, इसकी जांच की जा रही है। मोबाइल में कॉल रिकॉर्ड भी चेक किया गया हैं। एफएसएल टीम ने भी घटनास्थल से सबूत जुटाए हैं। फिलहाल इस पूरे मामले को संदिग्ध मानकर जांच की जा रही है। जानकारी के अनुसार लक्ष्मी रावत हॉस्टल की पांचवी मंजिल पर रूम में रहती थी। देर रात को वह छत पर टहलने गई थी। थोड़ी देर बाद धमाके जैसी आवाज के साथ वह नीचे गिर गई। आवाज सुनकर हॉस्टल की दूसरी छात्राएं दौड़कर अपने कमरों से बाहर आईं और वार्डन को सूचना दी। इसके बाद एंबुलेंस से छात्रा को निजी अस्पताल में भर्ती कराया गया, जहां इलाज के दौरान उसकी मौत हो गई। मृतका के जीजा यशपाल ने कॉलेज प्रशासन पर लापरवाही का आरोप लगाया है। हिन्दुस्थान समाचार/ दिनेश/ ईश्वर",crime
अंतरराष्ट्रीय सीमा पर प्रतिबंधित कफ सिरप के साथ एक गिरफ्तार,"मुर्शिदाबाद, 20 अप्रैल (हि.स.)। दक्षिण बंगाल फ्रंटियर बीएसएफ के अंतर्गत 35 बटालियन के जवानों ने एक भारतीय तस्कर को 150 प्रतिबंधित कफ सिरप की बोतल के साथ एक तस्कर को गिरफ्तार किया है। उसका नाम कादिर शेख (27) है। तस्कर इन सभी फेंसिडिल की बोतलों को भारत से बांग्लादेश ले जाने की फिराक में था। बीएसएफ की तरफ से बुधवार को बताया गया है कि सीमा चौकी निर्मलचर, 35 बटालियन के जवानों ने पुख्ता व सटीक जानकारी पर कार्रवाई करते हुए एक भारतीय तस्कर को गिरफ्तार किया है। वह मुर्शिदाबाद का निवासी है। बीएसएफ के जवानों ने उसके पास से 150 बोतल प्रतिबंधित कफ सिरप बरामद किया है। पूछताछ में उसने बताया कि वह प्रतिबंधित कफ सिरप की बोतलों को समीरुल शेख तथा रकीबुल शेख से लिया था। इन प्रतिबंधित कफ सिरप की बोतलों को बांग्लादेश के जिला राजशाही के रहने वाले आलम शेख को सौंपने वाला था।बीएसएफ ने तस्कर तथा जब्त फेंसिडिल बोतलों को आगे की कार्यवाही के लिए रानितला थाना को सौंप दिया गया है। 35वीं बटालियन के कमांडिंग ऑफिसर सतीश कुमार डोगरा ने अपने जवानों की सतर्कता पर प्रसन्नता व्यक्त की और कहा कि उनके जवान सीमा पार अपराधों तथा तस्करी को रोकने के लिए प्रतिबद्ध है। हिन्दुस्थान समाचार /सचिन /सुगंधी",crime
"गया में शराब की कई बोतलें एवं दो देशी हथियार बरामद, एक गिरफ्तार","गया, 19 अप्रैल (हि.स.) गया जिले के मगध मेडिकल थाना क्षेत्र के खिरियावां गांव स्थित एक दुकान से पुलिस ने शराब की कई बोतलें बरामद किया है। इस मामले में पुलिस ने एक व्यक्ति को गिरफ्तार भी किया है। वहीं दुकान के बगल से दो देशी पिस्तौल भी बरामद किया गया है। इस संबंध में लॉ एंड ऑर्डर एएसपी भरत सोनी ने बताया कि पुलिस को गुप्त सूचना मिली थी कि खिरियावां गांव के समीप शराब बेचने का धंधा जारी है। जिसके बाद पुलिस ने खिरियावां गांव स्थित एक दुकान के पास छापामारी की। जहां से शराब पीने के मामले में दो लोगों को गिरफ्तार कर जेल भेज दिया गया। वहीं एक दुकान से शराब की कई बोतलें भी बरामद की गई। इस मामले में दुकान के मालिक राजेंद्र चौधरी को गिरफ्तार किया गया है। वहीं पुलिस को आता देख कई लोग भागने लगे। जिसके बाद पुलिस ने उनका पीछा किया। उक्त दुकान के बगल से दो देसी पिस्तौल भी पुलिस ने बरामद किया है। छानबीन के क्रम में यह पता चला कि यह हथियार गौतम मांझी नामक व्यक्ति लेकर आया था, जो खिरियावां गांव में दो पक्षों हो रहे जमीनी विवाद में दहशत फैलाने के उद्देश्य से पहुंचा था। लेकिन पुलिस को देखते ही गौतम मांझी एवं उसके साथ रहे तीन लोग फरार हो गए। जिनकी गिरफ्तारी के लिए पुलिस छापामारी कर रही है। उन्होंने कहा कि गौतमा मांझी पूर्व में भी टेंपो लूट कांड में जेल जा चुका है। हिन्दुस्थान समाचार/पंकज",crime
लालकोठी सब्जी मंडी में फौजी पर जानलेवा हमला,"जयपुर, 20 अप्रैल (हि.स.)। राजधानी की लालकोठी सब्जी मंडी में एक फौजी पर जानलेवा हमला करने का मामला सामने आया है। ठेलेवालों ने उसके साथ लोहे की रॉड से जमकर मारपीट की, जिससे उसका सिर फट गया। पुलिस ने पीडित के बयानों के आधार पर मामला दर्ज कर जांच में जुटी है। जांच अधिकारी हेड कांस्टेबल मदल लाल ने बताया कि पीड़ित सचिन कुमार जाट (24) निवासी गांव चिड़ावा जिला झुंझुनू हाल फ्रेंड्स कॉलोनी लालकोठी आर्मी में सिपाही है, वह एक साल की लीव पर चल रहा है। घटनाक्रम के अनुसार वह 18 अप्रैल की शाम करीब सात बजे लालकोठी सब्जी मंडी में फल खरीदने गया था। वह एक ठेले पर तरबूज खरीदा,जोकि अंदर से सफ़ेद निकल गया। पीड़ित ने ठेलेवाले को बदलने के लिए कहा तो वह गाली-गलौच करने लगा। विवाद ज्यादा बढ़ा तो ठेलेवाले ने पड़ौसी ठेले वाले और अपने दो साथियों को बुला लिया। आरोप है लोहे की रॉड से पीड़ित पर हमला किया गया, जिससे उसका सर फट गया। मारपीट में पीड़ित के जेब में रखा पर्स भी चुरा लिया गया, जिसमें 11 हजार रूपए रखे हुए थे। उसका आई-फ़ोन भी टूट गया। पीड़ित सचिन जाट ने बताया जब ठेलेवाले उसे पीट रहे थे तो उसने खुद को इंडियन आर्मी से होना बताया, लेकिन वे रुके नहीं और मारपीट करते रहे। पीड़ित ने थाने जाकर गुहार लगाईं कि ठेलेवालों की गुंडागिर्दी चरम पर है। इनके खिलाफ सख्त कार्रवाई की जाए। पुलिस के मौके पर पहुंचने से पहले ही हमलावर मौके से फरार हो गए। तरबूज बेचने वाले इमरान और मोहम्मद निसार नमक दो व्यक्तियों की पहचान की गई है, जिनकी तलाश की जा रही है। वहीं अन्य हमलावरों की पहचान करने का प्रयास किया जा रहा है। हिन्दुस्थान समाचार/ दिनेश",crime
"49 अवैध कब्जेदारों के खिलाफ 18 एफआईआर हुई दर्ज, 15 हेक्टेयर जमीन को कराया कब्जा मुक्त","- एक माह में 5 तहसीलों में गरजा बुलडोजर झांसी,20 अप्रैल(हि. स.)। मुख्यमंत्री के निर्देशों के क्रम में जिलाधिकारी रविन्द्र कुमार के कुशल निर्देशन में पिछले एक माह में सभी तहसीलों के अंतर्गत अवैध कब्जों के खिलाफ एक विशेष अभियान चलाया जा रहा है। जिलाधिकारी ने बताया कि जनपद में अवैध कब्जेदारों के खिलाफ चलाया जा रहा यह अभियान निरंतर चलता रहेगा। अगर कोई किसी भी सरकारी अथवा निजी जमीन पर अवैध कब्जा करेगा, उसके खिलाफ गंभीर धाराओं में एफआईआर दर्ज कराते हुए विधिक कार्यवाही की जायेगी। इस सम्बन्ध में अपर जिलाधिकारी (प्रशासन) अरूण कुमार सिंह ने बताया कि जनपद में 49 अवैध कब्जेदारों के खिलाफ 18 एफआईआर दर्ज कराते हुये अवैध कब्जा की गई करीब 15 हेक्टेयर जमीन को अतिक्रमण मुक्त कराया गया है। इन अवैध कब्जाधारियों के विरुद्ध हुई कार्यवाही अपर जिलाधिकारी ने बताया कि अवैध कब्जेदारों में मिटठू पुत्र बलराम निवासी नेहरूनगर मोंठ, रविन्द्र कुमार पुत्र राकेश निवासी सिमथरी, प्रेमनारायण, घनश्याम, अशोक कुमार लोधी पुत्रगण द्वारका प्रसाद निवासी परगहना तहसील मोंठ, नरेन्द्र कुमार पुत्र लालाराम निवासी नईबस्ती झांसी, धर्मेन्द्र पुत्र हरीशंकर व कम्मोद पुत्र लम्पे निवासी ग्राम काडौर, अमर सिंह पुत्र लक्ष्मी खंगार निवासी रौतानपुरा, मम्नू खां पुत्र गफूर खां निवासी रौतानपुरा, हसन खां पुत्र तेज खां, तेज खां पुत्र नूर खां एवं भूरे खां पुत्र नूर खां निवासी रानापुरा तहसील गरौठा, बीरसिंह पुत्र काशीप्रसाद निवासी एवनी तहसील गरौठा, आशीष कुमार, सुखदेव सिंह, अजीत खां, रामकुमारी व सुलेखा, ब्रजेन्द्र कुमार पुत्र द्वारका प्रसाद, करन सिंह पुत्र गबूले, कमलेश पुत्र चीपू, अजबपाल पुत्र रामेश्वर निवासी पथरेडी, रामस्वरूप पुत्र खिल्ली, मनीराम पुत्र भग्गू निवासी राजापुर थाना रक्सा, रेखा पत्नी राजकुमार, राजकुमार, शशिप्रभा पत्नी राजकुमार एवं रामकुमार निवासी केके पुरी कालौनी थाना सीपरी बाजार, सियाराम पुत्र जय सिंह, शिशुपाल राजपूत, सुभाष राजपूत पुत्र सियाराम राजपूत थाना रक्सा, दारा सिंह पुत्र काशीराम निवासी ग्राम सिजवाहा थाना रक्सा, चन्नु पुत्र स्व.खरगे, उत्तम सिंह पुत्र चिन्नू, नन्द किशोर, राजकुमार, श्रवण पुत्र उत्तम व अंगूरी पत्नी उत्तम निवासी जौरी बुजुर्ग थाना बडागांव, ईदावेगम, अनीस, नफीस, नशीमो, हसन भाई, मो.इस्माईल, जगदीश झा, श्यामलाल, नीलेश झा निवासी इन्दीवर नगर बरूआसागर थाना बरूआसागर के विरुद्व कार्यवाही की गयी है। हिन्दुस्थान समाचार/महेश",crime
संदिग्ध परिस्थितियों में युवक व युवती आल्टो कार से मृत मिले,"उधमपुर, 20 अप्रैल (हि.स.)। धार रोड स्थित दरसू क्षेत्र के पास एक आल्टो कार में एक युवक व युवती संदिग्ध परिस्थितियों में मृत पाये गए हैं। जानकारी अनुसार बुधवार को दरसू क्षेत्र के पास एक आल्टो कार नंबर जेके21ई-2638 खड़ी थी जब काफी देर तक वह वहां से नहीं गई तो उसकी जांच की गई तो उसमें एक युवक तथा एक युवती संदिग्ध परिस्थितियों में बेहोशी की हालत में पाये गए। वहीं लोगों ने इसकी जानकारी पुलिस को दी। वहीं पुलिस ने मौके पर पहुंचकर युवक व युवती को कार से बाहर निकालकर उन्हें तुरंत जिला अस्पताल में पहुंचाया, यहां पर डाॅक्टरों ने उन्हें मृत लाया घोषित कर दिया। वहीं युवक की पहचान राहुल कलोत्रा पवुत्र विजय कुमार निवासी गुड्डा सलाथिया तहसील विजयपुर, जिला सांबा के रूप में हुई जबकि युवती की पहचान नहीं हो सकी है। वहीं पुलिस ने मामला दर्ज कर लिया है तथा मामले की जांच की जा रही है। हिन्दुस्थान समाचार/रमेश/बलवान --------",crime
कार की टक्कर में एक घायल,"उधमपुर, 20 अप्रैल (हि.स.)। जम्मू श्रीनगर राष्ट्रीय राजमार्ग स्थित फ्लाटा क्षेत्र में एक ट्रक चालक को एक बैगनार कार द्वारा हिट कर देने से चालक गंभीर रूप से घायल हो गया, जिसे तुरंत जिला अस्पताल में भर्ती करवाया गया है, यहां पर समाचार लिखे जाने तक उसका उपचार चल रहा था।  जानकारी अनुसार फ्लाटा क्षेत्र में एक ट्रक चालक द्वारा अपने ट्रक को सड़क किनारे खड़ा कर पानी भरने के लिए जा रहा था कि अचानक तेज गति आ रही बैगनार कार ने उसे हिट कर दिया तथा मौके से फरार हो गई। वहीं स्थानीय लोगों को इसकी जानकारी लगते ही उन्होंने तुरंत इसकी सूचना पुलिस को दी तथा खुद राहत कार्य करते हुए उसे जिला अस्पताल उधमपुर में उपचार हेतु भर्ती करवाया, यहां पर ट्रक चालक की पहचान केशव राज केरनी निवासी छन्नी जम्मू के रूप में हुई है। वहीं पुलिस ने इस संबंध मंे मामला दर्ज कर लिया है तथा बैगनार कार की तलाश आरंभ कर दी है। हिन्दुस्थान समाचार/रमेश/बलवान --------",crime
पांच चोर गिरफ्तार,"गुवाहाटी, 20 अप्रैल (हि.स.)। गुवाहाटी के हाथीगांव पुलिस ने चोरी के मामले में पांच चोरों को गिरफ्तार किया है। पुलिस ने बुधवार को बताया कि गुप्त सूचना के आधार पर अभियान के दौरान चोरी के मामले में जहरूल इस्लाम (मोरीगांव), सादेक हुसैन (नगांव), सनाबर अली, सरबेसर अली और फजर अली (नलबाड़ी) को गिरफ्तार किया गया है।  सभी की गिरफ्तारी भेटापारा इलाके में स्थित एक कबाड़ की दुकान से की गई है। गिरफ्तार आरोपितों के पास से चोरी के इलेक्ट्रॉनिक मीटर, एक पंपसेट, केबल वायर समेत अन्य आपत्तिजनक सामान बरामद किया गया है। पुलिस इस संबंध में एक प्राथमिकी दर्ज कर मामले की जांच कर रही है। हिन्दुस्थान समाचार /असरार/ अरविंद",crime
महिला ने लगाया पति और दादी पर बेटी के अपहरण का इल्जाम,"नई दिल्ली: राजधानी दिल्ली से एक चौंकाने वाला केस सुनने के लिए मिला है. जहां पर एक महिला ने पति और सास पर बेटी का अपहरण करने का इल्जाम लगाया है. महिला का इस बारें में बोलना कि उसके पति और सास साजिश के अंतर्गत उसकी बच्ची को नेपाल लेकर फरार हो गया. इस केस में दिल्ली पुलिस ने इंदिरा गांधी इंटरनेशनल हवाई अड्डे पर एक FIR भी दर्ज की है. बच्ची के पिता और दादी दोनों अमेरिका के निवासी है. दरअसल बच्ची के माता-पिता अलग हो गए है और बच्ची के पिता उससे मिलने भारत आया करते थे. महिला ने अपनी शिकायत में पुलिस को दी कि कोर्ट के आदेश के मुताबिक वो अपनी बेटी को उसके पिता और दादी के पास दिल्ली एयरोसिटी के एक फाइव स्टार होटल में छोड़कर चली गई थी. इस बीच मां अपनी 8 वर्ष ल की बेटी से संपर्क में थी. लेकिन 15 मार्च की रात 9 बजे के उपरांत उसका अपनी बेटी से संपर्क नहीं हो पाया. महिला के मुताबिक, होटल में कमरा 13 से 18 अप्रैल तक के लिए बुक किया था. 16 मार्च जब वो होटल पहुंची तो पता लगा कि बेटी उसके पिता-दादी तीनों होटल में नहीं मिले. जिसके उपरांत कनिका ने पुलिस को भी फ़ोन किया. पुलिस ने होटल के CCCTV देखा तो पता चला कि 15 अप्रैल की रात तकरीबन 10.45 बजे होटल से टैक्सी लेकर कहीं चले गए और वापस नहीं आए. जिसके उपरांत पता लगा कि बच्ची को लेकर उसके पिता नेपाल पहुंच गए हैं. दिल्ली पुलिस नेपाल और यूएस एंबेसी के संपर्क में है और केस कि कार्रवाई की जा रही है. घर से स्कूल के लिए सही सलामत निकला था मासूम...कुछ ही देर में आई मौत की खबर तमिलनाडु के स्कूल में फिर धर्मान्तरण की कोशिश, छात्रा पर 'ईसाई' बनने का दबाव डाल रहा शिक्षक एक्शन में यूपी पुलिस, गोली लगते ही तोते की तरह जुर्म कबूल करने लगा अपराधी",crime
केरल के शख्स ने पत्नी की हत्या की,"तिरुवनंतपुरम: केरल में एक बुजुर्ग ने अपनी पत्नी की हत्या कर दी और फिर खुद को फांसी लगा ली, पुलिस के अनुसार। राजन (64), रीमा (60) और उनके दो बेटे राज्य की राजधानी तिरुवनंतपुरम से लगभग 70 किलोमीटर दूर कोट्टाराकारा में रहते थे। राजन, अपने पड़ोसियों के अनुसार, एक शराबी था जो नियमित रूप से अपनी पत्नी के साथ संघर्ष करता था। पुलिस ने हाल ही में उस व्यक्ति को हिरासत में ले लिया था, लेकिन रेमा द्वारा अपनी शिकायत छोड़ने के बाद उसे रिहा कर दिया गया था। राजन ने बुधवार को करीब साढ़े 11 बजे रेमा ने उसके साथ मारपीट की और उसका दाहिना हाथ काट दिया। अपराध के बाद राजन ने आत्महत्या कर ली। रेठी को मेडिकल कॉलेज अस्पताल ले जाया गया, जहां उसकी हालत गंभीर बताई जा रही है. जब पुलिस मौके पर पहुंची तो उन्होंने दोनों शवों को पोस्टमार्टम के लिए मुर्दाघर में ले जाया. पिता का था दूसरी औरत से प्रेम संबंध, चाची कर रही थी बदनाम तो भतीजे ने कर डाला ये काम तमिलनाडु के स्कूल में फिर धर्मान्तरण की कोशिश, छात्रा पर 'ईसाई' बनने का दबाव डाल रहा शिक्षक",crime
चोरी के 24 घंटे के अंदर ट्रक बरामद,"गुवाहाटी, 20 अप्रैल (हि.स.)। गुवाहाटी के भरलुमुख पुलिस टीम ने गुप्त सूचना के आधार पर अभियान चलाकर असम-मेघालय के सीमावर्ती इलाके से चुराये गये एक ट्रक को बरामद किया है। पुलिस ने बुधवार को बताया कि भरलुमुख थानांतर्गत आठगांव कब्रिस्तान के पास से टाटा ट्रक के चोरी होने के संबंध में प्राथमिकी दर्ज कराई गई थी। प्राथमिकी दर्ज कराए जाने के महज 24 घंटे के भीतर चुराए गये ट्रक को असम-मेघालय के सीमावर्ती इलाके बर्नीहाट से बुधवार की सुबह बरामद कर लिया गया। पहले से दर्ज प्राथमिकी के आधार पर पुलिस मामले की जांच कर रही है। हिन्दुस्थान समाचार/असरार/ अरविंद",crime
"दुर्ग : प्रेम प्रसंग बना युवक की मौत का कारण, तीन आरोपित गिरफ्तार","दुर्ग, 20 अप्रैल (हि. स.) । दुर्ग के टप्पा तालाब के पास हुए सनसनी खेज हत्या कांड में मोहल्ले के युवकों ने मिलकर हत्या की सुनियोजित साजिश रची थी। प्रेम प्रसंग के कारण मोहल्ले के युवकों ने प्रकाश की हत्या की थी। मृतक नशे में होने के कारण अपना बचाव नहीं कर सका। प्रकाश के गले की चैन को खींचकर गला दबाकर मार दिया गया इसके बाद शव को तालाब में फेंका। सभी आरोपित घटना कारित कर अपने अपने घर जाकर सो गये । थाना दुर्ग पुलिस ने 19 अप्रैल को मृतक प्रकाश ठाकुर उर्फ समोसा पिता परदेशी ठाकुर उम्र 20 साल निवासी शिवपारा दुर्ग की मर्ग जांच में लिया गया।बसूचना पर तत्काल कोतवाली पुलिस दुर्ग मौके पर पहुंचकर घटना स्थल का बारीकी से मुआयना किया। कुल 4 टीमों को अज्ञात आरोपीयों की पतासाजी हेतु रवाना किया गया। विशेष टीम द्वारा घटना स्थल जाकर बारीकी से निरीक्षण कर मृतक प्रकाश ठाकुर उर्फ समोसा की सम्पूर्ण जानकारी एकत्रित कि गई जिसमें पता साजी के दौरान मृतक का रात लगभग 11.00 बजे घर से बाहर घुमने निकलने का पता चला। मृतक का मोहल्ले की एक युवती से प्रेम प्रसंग चल रहा था। घटना को रात्रि मृतक युवती से मिलने गया था। मृतक प्रकाश ठाकुर उर्फ समोसा मोहल्ले के युवकों को देखकर भाग गया। इस घटना से क्षुब्ध होकर आरोपित बलदाउ उर्फ हर्ष सारथी ने अपने दोस्तों लल्लन सारथी और मीर सारथी को इसकी जानकारी दी। दोस्तों के साथ बैठकर हत्या की सुनियोजित साजिश रची। रात्रि 2.00 बजे हनुमान मंदिर के पास मिलने की बात पर सभी सहमत होकर रात्रि 1.00 बजे सभी अपने अपने घर चले गये। बलदाऊ उर्फ हर्ष सारथी रात्रि 2.00 बजे के लगभग अपने दोस्त लल्लन और मीर को इकट्ठा कर मृतक प्रकाश ठाकुर उर्फ समोसा के पास गये जो कि हनुमान मंदिर के पास बैठा था। बलदाउ उर्फ हर्ष सारथी एंव उसके दोस्तों में मृतक प्रकाश उर्फ समोसा को शौच चलने की बात कहकर तालाब के पास लेकर गये तालाब पहुंचने के बाद बलदाउ उर्फ हर्ष सारथी ने मृतक को धक्का मारकर गिरा दिया और मीर सारधी ने मृतक का मुंह दबाकर रखा था। लल्लन सारथी ने उसका हाथ पकड़ा था, तभी बलदाऊ उर्फ हर्ष सारथी पीछे से मृतक की गले में पहने चैन को खीचकर गला को दबाकर रखा था। जिससे की मृतक की मौत हो गयी। उसके बाद उसे टप्पा तालाब में धक्का देकर फेंक दिया। घटना को अंजाम देकर सभी आरोपित अपने अपने घर जाकर सो गये। दूसरे दिन सुबह 6.00 बजे के लगभग घटना की जानकारी मिलने पर परिवार वालों ने जाकर तालाब में देखा तो प्रकाश ठाकुर उर्फ समोसा मृत हालात में मिला जिसकी सूचना पर थाना दुर्ग में मर्ग क्रमांक 52/2022 धारा 174 जाफी कायम कर मर्ग पंचनामा कार्यवाही में लिया गया। मृतक के दोस्तों की जानकारी इकटठा कर उनसे लगातार पुछताछ की गयी। जिसमें उन्होंने लगातार कुछ भी जानकारी नहीं होना बताया। विशेष टीम द्वारा निरंतर पूछताछ एवं बार बार कथन लेने से आरोपितों गणों ने अपने अपराध को स्वीकार लिया। जिस पर थाना दुर्ग में अपराध कमांक 449/2022 धारा 302, 34 भादवि कायम कर विवेचना में लिया गया। कार्यवाही थाना दुर्ग से की जा रही है। हिन्दुस्थान समाचार / अभय जवादे",crime
गांजा समेत एक तस्कर गिरफ्तार,"बिश्वनाथ (असम), 20 अप्रैल (हि.स.)। बिश्वनाथ जिला की पुलिस ने गुप्त सूचना के आधार पर अभियान चलाकर गांजा समेत एक तस्कर को गिरफ्तार किया है। पुलिस ने बुधवार को बताया कि गांजा की तस्करी मामले में अजय दास उर्फ पिंटू नामक तस्कर को बिश्वनाथ के दक्षिण भीर गांव से गिरफ्तार किया गया है। गिरफ्तार आरोपित इलाके में काफी लंबे समय से गांजा की तस्करी का कारोबार चलाते आ रहा था। यह अभियान बुधवार को जिला के पुलिस अधीक्षक नवीन सिंह के निर्देश पर अतिरिक्त पुलिस अधीक्षक जयंत बरुवा और बिश्वनाथ चाराली सदर थाना प्रभारी संजीत कुमार राय के नेतृत्व में चलाया गया था। अभियान के दौरान 8 किलो 200 ग्राम गांजा जब्त किया गया है। पुलिस इस संबंध में एक प्राथमिकी दर्ज कर मामले की जांच कर रही है। हिन्दुस्थान समाचार /असरार/ अरविंद",crime
"पिता का था दूसरी औरत से प्रेम संबंध, चाची कर रही थी बदनाम तो भतीजे ने कर डाला ये काम","जयपुर: रा जस्थान के बाड़मेर से अवैध संबंधों के चलते क़त्ल का केस सुनने के लिए मिला है. जहां पर युवक ने अपनी चाची का गला दबाकर क़त्ल कर दिया है. कहा जा रहा है कि अपराधी के पिता के किसी महिला के साथ अवैध संबंध थे और चाची उन्हें हर स्थान पर बदनाम करने में लगी हुई थी. इसी के चलते भतीजे ने अपनी चाची को मौत के घाट उतार दिया. पुलिस ने आरोपी को हिरासत में लेकर जेल भेज दिया है. पुलिस ने आरोपी को मंगलवार को कोर्ट में पेश किया गया. अदालत ने आरोपी को 4 दिन के पुलिस रिमांड पर भेज दिया है. पुलिस हत्या से संबंधित हर पहलू की कार्रवाई कर आरोपी से पूछताछ कर रही है. महिला के परिजनों ने 13 अप्रैल को पुलिस में गुमशुदमी की रिपोर्ट भी लिखवाई गई. पीड़िता के पति ने अपनी शिकायत में लिखा था कि 10 अप्रैल को उसकी पत्नी कमला अपने उसके बड़े भाई के बेटे के साथ शादी के कपड़े लेने के लिए दूसरे शहर गई हुई थी. जब वो शाम तक घर वापस नहीं लौटी तो उसकी तलाश करना शुरू की गई. लेकिन वो कहीं नहीं मिली. महिला के घर से निकलने के 2 घंटे के उपरांत ही मोबाइल स्विच ऑफ आए लगा था. इस पर पुलिस ने गुमशुदगी दर्ज कर तलाशी करना शुरू की जा चुकी है. पुलिस ने महिला के कॉल डिटेल की कार्रवाई की और उसके फोन की लोकेशन ट्रेस करती रही और उसके भतीजे तक जा चुकी. पुलिस ने आरोपी को हिरासत में ले चुकी है और सख्ती से पूछताछ की और उसने अपना गुनाह स्वीकार कर लिया है. आरोपी की निशानदेही पर शव बरामद किया, लेकिन आधे शव को जानवरों ने अपना भोजन बना लिया था. तमिलनाडु के स्कूल में फिर धर्मान्तरण की कोशिश, छात्रा पर 'ईसाई' बनने का दबाव डाल रहा शिक्षक एक्शन में यूपी पुलिस, गोली लगते ही तोते की तरह जुर्म कबूल करने लगा अपराधी",crime
अवैध रूप से 48 मवेशी ले जा रहे दो वाहन जब्त,"गुवाहाटी, 20 अप्रैल (हि.स.)। गुवाहाटी के बाहरी इलाका खेत्री थाना क्षेत्र में पुलिस की टीम ने अवैध रूप से मवेशी ले जा रहे दो वाहनों को जब्त किया है। पुलिस ने बुधवार को बताया कि बीती रात उपरी असम से पड़ोसी राज्य मेघालय की ओर अवैध रूप से मवेशियों को लेकर जा रहे दो वाहनों को पुलिस ने जब्त किया गया है। मवेशियों की एक कंटेनर (एए-01बीसी-9943) और एक ट्रक (एएस-22सी-6492) के जरिए तस्करी की जा रही थी। दोनों वाहनों से कुल 48 मवेशियों को बरामद किया गया है। जब्त किए गए मवेशियों को मेघालय के पशु बाजार तक ले जाया जा रहा था। पशु तस्करी मामले में दलगांव निवासी मुख्तार अली और रुपहीहाट के इस्लामुद्दीन को पुलिस ने पूछताछ के लिए हिरासत में लिया है। ज्ञात हो कि राज्य में सख्त पशु कानून लागू होने के बावजूद पशुओं की तस्करी जारी है। पुलिस इस संबंध में एक प्राथमिकी दर्ज कर मामले की जांच कर रही है। हिन्दुस्थान समाचार/ असरार/ अरविंद",crime
"भातू गैंग के गुरु-चेलों ने की थी बुजुर्ग दंपति से 3 लाख की लूट, दो गिरफ्तार","नई दिल्ली/संजीव शर्मा। साहिबाबाद के लाजपतनगर इलाके में 12 अप्रैल को हुई बुजुर्ग दंपति से 3 लाख रुपए लूट की घटना का पुलिस ने खुलासा किया है। पुलिस का दावा है कि इस लूट को मुरादाबाद के भातू गैंग के सदस्यों ने अंजाम दिया था। गैंग में शामिल गुरु-चेले को साहिबाबाद पुलिस ने पकड़ा है। जबकि घटना में शामिल इनके दो साथी अभी फरार हैं। पुलिस ने आरोपियों के पास से लूटी गई रकम में से 1.70 लाख रुपए, अवैध हथियार और घटना में इस्तेमाल की गई स्कूटी बरामद की है। पुलिस गैंग के फरार साथियों को भी पकडऩे का प्रयास कर रही है। कार्यवाहक एसएसपी मुनिराज जी ने बताया कि 12 अप्रैल को लाजपत नगर निवासी ललित मल्हौत्रा और उनकी पत्नी राजेन्द्रनगर स्थित पीएनबी से 3 लाख रुपए निकाल कर स्कूटी से अपने घर पहुंचे थे। जैसे ही उन्होंने घर के गेट पर पहुंच कर स्कूटी की डिग्गी से रकम भरा बैग निकाल कर अपनी पत्नी को दिया वैसे ही पीछा कर रहे चार बदमाशों में से एक बदमाश दंपति के पास पहुंचा और उनके हाथ से बैग लूटकर स्कूटी सवार अपने साथी के साथ फरार हो गया था। घटनास्थल पर पहुंच कर एसएसपी मुनिराज ने जांच.पड़ताल की और पुलिस को घटना का जल्द खुलासा करने के निर्देश दिए थे। एसएसपी ने बताया कि इसी क्रम में साहिबाबाद पुलिस ने सीमा चौकी क्षेत्र में चेकिंग के दौरान स्कूटी सवार दो संदिग्धों को पकड़ा। जिनके कब्जे से अवैध हथियार और 1.70 लाख रुपए बरामद हुए। पूछताछ करने पर आरोपियों की पहचान कस्तूरबा नगर शाहदरा, दिल्ली के अजय कुमार और यशपाल उर्फ गुड्डू के रूप में हुई है। एसएसपी का कहना है कि आरोपियों का ताल्लुक मुरादाबाद के भातू गैंग से है। पुलिस का कहना है कि आरोपियों के दो साथी पवन उर्फ पवना और पिंटू फरार हैं। टारगेट फिक्स करता था गुरु और चेले करते थे वारदात एसएसपी मुनिराज जी ने बताया कि पकड़े गए बदमाश यशपाल उर्फ गुड्डू की उम्र 54 साल है। उसके खिलाफ दिल्ली व यूपी के विभिन्न थानों में आबकारी अधिनियम एक्ट, लूट और चोरी आदि के 17 मामले दर्ज हैं। वह पूर्व में कई बार जेल जा चुका है। गैंग के सदस्य उसे गुरु के रूप में बुलाते हैं। लूट की किसी भी वारदात की प्लानिंग गुरु यशपाल करता है और रैकी करने के बाद टारगेट फिक्स करता है। टारगेट फिक्स होने के बाद गुरु के एक इशारे पर उसके चेले वारदात कर फरार हो जाते हैं। खासबात यह है कि वारदात के दौरान भी गुरु अपने चेलों के साथ अलग दुपहिए वाहन पर उनके आगे-पीछे चलता है। एसएसपी ने बताया कि ललित मल्हौत्रा से हुई वारदात में भी यशपाल अपने फरार चेले पिंटू के साथ बाइक पर चल रहा था। जबकि पकड़ा गया अजय बैग लूट कर फरार साथी पवन के साथ स्कूटी से भागा था। एसएसपी ने बताया कि अजय पर भी दिल्ली व यूपी के विभिन्न थानों में संगीन धाराओं के 29 केस सामने आए हैं। मिला था स्कूटी का नंबर, फुटेज से पहचाने गए चेहरे एसएचओ साहिबाबाद नागेन्द्र चौबे ने बताया कि घटना के बाद पुलिस ने बैंक और पीडि़त के घर के बीच लगे सभी सीसीटीवी कैमरों की फुटेज खंगाली। बदमाशों के भागने के रूट के भी कैमरे खंगाले गए। इसमें पुलिस को बैंक के भीतर रैकी करते और पीडि़त का पीछा करने वाले कुछ संदिग्ध लोगों की फुटेज मिल गई। दोनों फुटेज का मिलान करने पर पता चला कि जो संदिग्ध व्यक्ति बैंक में दिखाई दिया वही संदिग्ध लोगों के साथ पीडि़त के पीछे चलता पाया गया। दो स्कूटियों पर चार बदमाश बैंक से ही पीडि़त दंपति के पीछे लग गए थे। एसएचओ चौबे ने बताया कि फुटेज में पुलिस को आरोपियों की स्कूटियों के नंबर हाथ लग गए थे। इन नंबरों के आधार पर पुलिस स्कूटी मालिकों तक पहुंच गई। एक मालिक से की गई पूछताछ के आधार पर पुलिस ने यशपाल उर्फ गुड्डू को गिरफ्तार कर लिया और फिर यशपाल के बताए अनुसरा पुलिस अजय तक पहुंच गई। पुलिस का कहना है कि वारदात के लिए आरोपी अपने रिश्तेदारों की स्कूटी मांग कर लाए थे। गुरु यशपाल के 200 से ज्यादा चेले कर रहे दिल्ली में वारदात एएसपी अभिजीत आर.शंकर ने बताया कि यशपाल लूट की हर एक बड़ी घटना में नए चेलों का इस्तेमाल करता है। नए.नए लडक़ों को अपने गैंग में शामिल कर उनसे वारदात कराता है। पूछताछ में यशपाल ने पुलिस को बताया कि उसके 200 से अधिक चेले दिल्ली के अपराध जगत में सक्रिय हैं। एएसपी का कहना है कि यशपाल ने पहले दिल्ली में ही वारदात करने का प्लान बनाया था, लेकिन वहां वह कामयाब नहीं हो सका। जिसके बाद उसने साहिबाबाद इलाके में आकर वारदात कर दी। एएसपी का कहना है कि आरोपी ज्यादातर बैंकों में रैकी करने के बाद लूट की घटनाओं को अंजाम देते हैं। पूछताछ में पुलिस को यह भी जानकारी हाथ लगी कि यशपाल की पत्नी कैंसर से पीडि़त है। एक ओर जहां यशपाल अपनी आजीविका चलाने के लिए अपराध करता है। वहीं, दूसरी ओर उसने पत्नी का इलाज कराने के लिए लूट की वारदात करने की बात कबूली है।",crime
"लूट के विरोध में ज्वैलर्स की हत्या करने वाले 3 बदमाश मुठभेड़ में गिरफ्तार, एक घायल",नई दिल्ली/टीम डिजिटल। ट्रोनिका सिटी थानाक्षेत्र में 14 अक्टूबर को दुकान पर बैठे सुनार रामकुमार वर्मा की गोलियों से भूनकर हत्या करने वाले तीन बदमाशों को पुलिस ने मुठभेड़ के बाद गिरफ्तार किया है। मुठभेड़ में मुख्य बदमाश पैर में गोली लगने से घायल हो गया। आरोपियों के कब्जे से पुलिस ने अवैध हथियार और स्कूटी बरामद की है। पुलिस का कहना है कि पकड़े गए आरोपी नशे के आदी हैं। उन्होंने नशे की लत पूरी करने के लिए सुनार की दुकान में लूटपाट की कोशिश की थी और विरोध होने पर रामकुमार की गोली मारकर हत्या कर दी थी। एसपी ग्रामीण डा. ईरज राजा ने बताया कि रामकुमार हत्याकांड के खुलासे के लिए उनकी टीमें लगातार प्रयासरत थी। इसी बीच मंगलवार को मुखबिर ने पुलिस को सूचना दी कि रामकुमार की हत्या करने वाले बदमाश एक बार फिर ट्रोनिका सिटी थानाक्षेत्र में किसी बड़ी वारदात की फिराक में स्कूटी पर घूम रहे हैं। सूचना मिलते ही थाना पुलिस और एसपी ग्रामीण की एसओजी टीम आवास विकास मंडोला रोड पर पहुंची और बदमाशों की घेराबंदी करने का प्रयास किया। पुलिस से घिरता देख बदमाशों ने फायरिंग शुरू कर दी। जवाबी कार्रवाई मेंं पुलिस टीम ने भी फायरिंग की। इस मुठभेड़ में पैर में गोली लगने से एक बदमाश घायल होकर गिर पड़ा। जबकि उसके दो साथियों को पुलिस ने दौड़ाकर दबोच लिया। पकड़े गए घायल बदमाश की पहचान साहिल उर्फ पांडा निवासी पीरबाबा वाली गली किराड़ी गांव सुल्तानपुरी दिल्ली के रूप में हुई। जबकि उसके दो साथी बब्बू और फ रहान अंसारी निवासी अशोक विहार लोनी भी गिरफ्तार कर लिए गए। पुलिस का कहना है कि घायल साहिल फिलहाल अशोक विहार लोनी में ही किराए पर रह रहा था। एसपी ग्रामीण ने बताया कि पकड़े गए तीनों बदमाशों के नाम रामकुमार हत्याकांड में प्रकाश में आए थे। घटना के बाद से पुलिस उनकी तलाश में थी। एसपी ग्रामीण की मानें तो पकड़े गए आरोपियों ने कबूला कि 14 अक्टूबर 2021 को हम तीनों ने मिलकर पूजा कॉलोनी मंगल बाजार लोनी मैसर्स परी ज्वैलर्स की दुकान पर लूट का प्रयास किया था। लेकिन दुकान मालिक द्वारा विरोध करने पर हम तीनों ने मिलकर उसकी गोली मारकर हत्या कर दी थी और बाइक से फ रार गए थे। पुलिस का कहना है कि तीनों आरोपी नशे के आदी हैं। उन्होंने नशा करने के लिए ही लूट का प्रयास किया था। जिसमें वह कामयाब नहीं हो सके।,crime
"गर्लफ्रेंड का कॉल पर रिकॉर्ड किया आपत्तिजनक वीडियो, फिर दोस्त से करवाया रेप","जशपुर. छत्तीसगढ़ के जशपुर में एक नाबालिग लड़की की शिकायत पर बिहार की राजधानी पटना से युवक को गिरफ्तार किया गया है. आरोपी युवक पर नाबालिग लड़की का आपत्तिजनक वीडियो रिकॉर्ड कर उसे वायरल करने और अपने एक दोस्त से लड़की से दुष्कर्म कराने का आरोप है. आरोपी की रॉंग कॉल के जरिए जशपुर की नाबालिग से दोस्ती हुई थी. इसके बाद दोनों के बीच वीडियो कॉल के जरिए निजी बातें भी होने लगीं. आरोपी ने वीडियो कॉल के दौरान स्क्रीन रिकॉर्ड मोड पर डालकर लड़की की आपत्तिजनक वीडियो रिकॉर्ड कर लिया. उसके बाद लड़की को ब्लैकमेल करने लगा. पुलिस से मिली जानकारी के मुताबिक जशपुर के थाना दुलदुला क्षेत्र की रहने वाली 17 वर्षीय नाबालिग लड़की ने बीते 9 अप्रैल को थाना में रिपोर्ट दर्ज कराई. लड़की के मुताबिक उसका विगत 1 वर्ष पूर्व से कुंदन राज निवासी पटना, बिहार से फोन से बातचीत होती थी. इस दौरान कुंदन राज ने मोबाइल के माध्यम से लड़की का आपत्तिजनक फोटो व वीडियो ले लिया और उसे ब्लैकमेल करने लगा. इसके तहत ही आरोपी ने अपने एक दोस्त को लड़की से दुष्कर्म करने के लिए पटना से जशपुर भेजा. आरोपी का दोस्त करीब 400 किलोमीटर का सफर तय कर पटना से जशुपर आया और नाबालिग से दुष्कर्म किया और वापस चले गया. इसके बाद आरोपी ने नाबालिग का आपत्तिजनक वीडियो भी वायरल कर दिया. जेल भेजा गया आरोपी नाबालिग की शिकायत पर आरोपी युवक कुंदन राज के विरूद्ध पुलिस ने एफआईआर दर्ज की और उसकी तलाश के लिए एक टीम बिहार भेजी गई. सायबर सेल के सहयोग से पुलिस टीम द्वारा पता-तलाश कर आरोपी को पटना (बिहार) से अभिरक्षा में जशपुर लाया गया. पूछताछ में आरोपी ने उक्त अपराध को घटित करना स्वीकार किया एवं उसके कब्जे से घटना में प्रयुक्त मोबाइल फोन को जब्त कर लिया गया है. इसके बाद आरोपी को न्यायिक रिमांड पर जेल भेज दिया गया है. पुलिस आरोपी के दोस्त की तलाश कर रही है, वो फिलहाल फरार है.",crime
"दिल्ली: महिला ने पति और सास पर लगाया होटल से बेटी को किडनैप का आरोप, FIR दर्ज","राजधानी दिल्ली से एक चौंकाने वाला मामला सामने आया है. जहां पर एक महिला ने पति और सास पर बेटी को किडनैप करने का आरोप लगाया है. महिला का कहना है कि उसके पति और सास साजिश के तहत उसकी बच्ची को नेपाल लेकर भाग गए हैं. इस मामले में दिल्ली पुलिस ने इंदिरा गांधी अंतरराष्ट्रीय हवाई अड्डे पर एक एफआईआर भी दर्ज की है. बच्ची के पिता और दादी दोनों अमेरिकी नागरिक हैं. दरअसल बच्ची के माता-पिता अलग हो चुके हैं और बच्ची के पिता उससे मिलने भारत आते रहते हैं. महिला ने अपनी शिकायत में पुलिस को बताया कि कोर्ट के आदेश के अनुसार वो अपनी बेटी को उसके पिता और दादी के पास दिल्ली एयरोसिटी के एक फाइव स्टार होटल में छोड़कर गई थी. इस दौरान मां अपनी 8 साल की बेटी से संपर्क में थी. लेकिन 15 मार्च की रात 9 बजे के बाद उसका अपनी बेटी से संपर्क नहीं हो सका. महिला के मुताबिक, होटल में कमरा 13 से 18 अप्रैल तक के लिए बुक था. 16 मार्च जब वो होटल पहुंची तो पता लगा कि बेटी उसके पिता-दादी तीनों होटल में नहीं है. इसके बाद कनिका ने पुलिस को कॉल किया. पुलिस ने होटल के सीसीटीवी देखा तो पता चला कि 15 अप्रैल की रात करीब 10.45 बजे होटल से टैक्सी लेकर कहीं चले गए और वापस नहीं लौटे. इसके बाद पता लगा कि बच्ची को लेकर उसके पिता नेपाल पहुंच गए हैं. दिल्ली पुलिस नेपाल और यूएस एंबेसी के संपर्क में है और मामले की जांच की जा रही है.",crime
"मुजफ्फरपुर में अवैध हथियारों का बड़ा 'खेल', ATS और STF को ही मिल पाते हैं ऐसे हथियार","बिहार की मुजफ्फरपुर पुलिस ने ऑस्ट्रेलिया मेड ऑटोमैटिक ग्लॉक पिस्टल और 3.5 लाख नगदी के साथ तीन हथियार तस्करों को गिरफ्तार किया है. आरोपी तमिलनाडु, पश्चिम बंगाल और समस्तीपुर में मुथूट लूट कांड के भी आरोपी हैं. जिले में पहली बार यह पिस्टल बरामद हुई है. अमूमन यह अत्याधुनिक पिस्टल एसटीएफ और एटीएस टीम को दी जाती है. जिले के एसएसपी जयंतकांत ने संदेह के आधार पर एक आभूषण कारोबारी की दुकान पर छापेमारी की गई थी. इस छापेमारी में पुलिस ने अत्याधुनिक ग्लॉक पिस्टल, साढ़े तीन लाख रुपए नगदी सहित तीन आरोपियों को गिरफ्तार किया. पुलिस अफसर ने बताया कि मुजफ्फरपुर में लगातार अत्याधुनिक हथियारों की खरीद बिक्री किए जाने की जानकारी मिल रही थी. इसी के चलते नगर डीएसपी रामनरेश पासवान को सूचना मिली कि नगर थाना क्षेत्र में कुछ अपराधी एक आभूषण दुकान में हथियारों की डीलिंग करने वाले हैं. इसी इनपुट पर एक टीम बनाकर उस दुकान पर छापेमारी की गई. जहां से एक ऑरिजनल ग्लॉक पिस्टल, साढ़े तीन लाख रुपए नगद सहित तीन अपराधियों को गिरफ्तार किया गया.",crime
घर से स्कूल के लिए सही सलामत निकला था मासूम...कुछ ही देर में आई मौत की खबर,"दिल्ली से सटे गाजियाबाद के मोदीनगर क्षेत्र में बुधवार को 12 वर्ष के बच्चे की संदिग्ध हालात में मृत्यु हो गई. बच्चा अपने घर से स्कूल बस के माध्यम से स्कूल के लिए निकला था. कहा जा रहा है कि बस में स्कूल जाते समय बच्चे का सिर सड़क पर किसी खंभे से टकराया और दुर्घटना में उसकी जान चली गई. घटना के बाद स्थानीय पुलिस मौके पर पहुंची है और पूरे केस की कार्रवाई में जुटी है. तीसरी कक्षा में पढ़ने वाले बच्चे अनुराग नेहरा के साथ यह दुर्घटना हुई है. परिजनों ने कहा है कि उन्होंने सुबह ही मासूम को तैयार करके बैग और टिफिन देकर सही सलामत स्कूल केन लिए रवाना किया था. इसके कुछ देर के उपरांत स्कूल प्रशासन ने फोन कॉल पर मासूम की मौत की सूचना दी. कहा गया है कि उल्टी करने के लिए बच्चे ने अपना सिर स्कूल बस से बाहर निकाल रहा था, उसी बीच खंभे से टकराकर उसकी जान चली गई. परिजनों का आरोप है कि स्कूल प्रशासन गुमराह कर रहा है. ड्राइवर के गलत तरीके से बस चलाने की वजह से उनके बच्चे की जान चली गई. मृतक के परिजन स्कूल प्रशासन पर लापरवाही का इल्जाम लगा रहे हैं. उनका यह भी इल्जाम है कि स्कूल प्रशासन उन्हें गुमराह करने का प्रयास करता रहा और बच्चे की सही स्थिति नहीं बताई गई. अब परिजनों का रो-रोकर बुरा हाल हो चुका है. वहीं, पुलिस ने मौके पर पहुंचकर स्कूल के प्रिंसिपल को गिरफ्तार कर लिया और पूछताछ करने में जुट गई है. पोहा खाने से बीमार पड़े जवाहर नवोदय विद्यालय के 15 बच्चे, परिजनों ने मचाया हंगामा प्रधानमंत्री ने भारत आने वाले पर्यटकों के लिए आयुष वीजा शुरू किया इस शहर में मास्क न लगाने वालों का कटेगा चालान",crime
"सिरसा: घर की अलमारी में रखे सोने के 16 तोले जेवरात चोरी, पुलिस ने मामला दर्ज कर जांच शुरू की","विस्तार  सिरसा शहर की डीसी कॉलोनी में एक मकान से चोर अलमारी में रखे 16 तोले सोने के जेवरात ले गए। जिस मकान में चोरी हुई है वहां पर यह जेवरात बंगलूरू निवासी रिश्तेदार ने रखे थे। शादी समारोह में जाने के लिए रिश्तेदार ने सोने के जेवरात मांगे तो वहां से नहीं मिले। इस संबंध में पीड़ित ने शहर थाना पुलिस में शिकायत दर्ज करवाई है। शिकायत में डीसी कॉलोनी निवासी जन्नत ने बताया कि उनके घर की अलमारी के लॉकर में 16 तोले सोने के हार, अंगूठी व चेन रखा हुआ था। शिकायतकर्ता ने बताया कि यह जेवरात उनके रिश्तेदार मीनू चौधरी निवासी बंगलूरू का था। 14 अप्रैल को शादी में जाना था, इसलिये उन्होंने सोना मांगा। डिब्बा अलमारी से निकालकर दे दिया। डिब्बा खोला तो उसमें जेवरात नहीं थे। शिकायतकर्ता जन्नत ने बताया कि उन्होंने यह जैवरात 23 फरवरी के बाद 14 अप्रैल को ही संभाले। उन्होने बताया कि उनके परिवार में उनके अलावा नाना, नानी और तीन किरायेदार पति, पत्नी और 11 वर्षीय बच्चा रहते हैं। घर में कामवाली बाई भी काम करती है।  जिसे घर में अलमारी और लॉकर की चाबी का अंदाजा था। पुलिस ने शिकायत के आधार पर मामला दर्ज कर शिकायत दर्ज किया है। मामले की जांच हेड कांस्टेबल प्रवीण कुमार कर रहे हैं। पुलिस ने शुरुआती जांच में मामला संदिग्ध बताया है।",crime
"सिरसा में हादसा: स्कूल से घर लौट रहीं दो बच्चियों को मां समेत क्रेन ने चपेट में लिया, एक की मौत","विस्तार  मां के साथ स्कूल से घर लौट रहीं दो छात्राओं को क्रेन ने अपनी चपेट में ले लिया। हादसे में एक बच्ची की मौत हो गई व मां सहित एक बच्ची घायल हो गई। इस संबंध में पुुलिस ने क्रेन चालक पर लापरवाही व तेज गति से वाहन चलाते हुए दुर्घटना का मामला दर्ज किया है। पुलिस को दिए बयान में खाजाखेड़ा निवासी हेमा ने बताया कि उनकी 7 वर्षीय बेटी चंचल व तीन वर्षीय बेटी ढोली लाला जगन्नाथ स्कूल रानिया रोड सिरसा में पढ़ती हैं। चंचल पहली कक्षा में व ढोली प्री नर्सरी में पढ़ती है। मंगलवार को वह अपनी दोनों बेटियों के साथ स्कूल से पैदल अपने घर की तरफ जा रही थी। खाजाखेड़ा रोड के नजदीक गत्ता फैक्टरी के पास पीछे से क्रेन चालक ने तेज व लापरवाही से चलाते हुए उन्हें टक्कर मार दी। टक्कर लगने से हेमा व चंचल सड़क के किनारे जा गिरी, जिससे उन्हें चोट लगी व क्रेन उनके ऊपर से निकल गई। हेमा ने उठकर देखा तो क्रेन चालक मौके से फरार हो गया। घटना की सूचना मिलते ही घायल महिला का पति मौके पर पहुंचा और उन्हें सरकारी अस्पताल पहुंचाया। अस्पताल में जांच के दौरान उनकी बेटी ढोली को मृत घोषित कर दिया। इस संबंध में पुलिस ने मामला दर्ज कर जांच शुरू कर दी है। मामले की जांच हेड कांस्टेबल बजीर सिंह कर रहे हैं।",crime
"तमिलनाडु के स्कूल में फिर धर्मान्तरण की कोशिश, छात्रा पर 'ईसाई' बनने का दबाव डाल रहा शिक्षक","चेन्नई: त मिलनाडु के तिरुपुर से एक हैरान करने वाला मामला सामने आया है। कक्षा 6 में पढ़ने वाली 12 साल की एक छात्रा के माता-पिता ने शहर के जयाबाई म्युनिसिपल गर्ल्स हायर सेकेंडरी स्कूल में जबरन ईसाई धर्मान्तरण को लेकर शिकायत की है। सरकारी पैसे से चल रहे इस स्कूल ईसाई शिक्षक पर पट्टाई (विभूति) लगाने के चलते छात्रा के बदसलूकी करने और हिंदू धर्म को अपमानित करने का इल्जाम लगा है। हिन्दुवादी संगठन हिंदू मुन्नानी द्वारा साझा किए गए एक वीडियो में पीड़ित बच्ची हिंदू होने की वजह से ईसाई शिक्षकों द्वारा प्रताड़ित किए जाने के बारे में बताती है। नाबालिग के अनुसार, ईसाई शिक्षक ने पूछा कि, 'अपनी जान देकर हमें किसने बचाया?' किन्तु जब लड़की ने वो उत्तर दिया, जिसकी शिक्षक ने उम्मीद नहीं की थी, तो शिक्षक ने जोर देकर कहा, 'यीशु ने हमारे लिए अपने जीवन का बलिदान दिया। तुममें से कोई उनका नाम क्यों नहीं लेता?' इसी प्रकार एक दिन स्कूल में लेखन की प्रैक्टिस कराई जा रही थी। इस दौरान पीड़िता ने मुरुगन, कृष्ण और अन्य हिंदू देवताओं के नाम तमिल में लिखे। इसके बाद स्कूल टीचर ने उसे ऐसी कुछ भी नहीं लिखने के लिए कहा। पीड़िता ने आरोप लगाते हुए कहा है कि उसे तमिल पढ़ाने वाले टीचर ईसाई धर्म को मानते हैं और उससे ईसाई तरीके से हाथ जोड़कर प्रार्थना करने को कहते हैं। एक दिन ईसाई टीचर ने पीड़िता के माथे पर लगे पट्टाई (एक किस्म का तिलक) की ओर इशारा करते हुए पूछा, 'उसे लगाने में कितना समय लगता है? तुम्हारे माथे पर इसे कौन लगाता है?' पीड़िता का कहना है कि वो अपने गले में रूद्राक्ष की माला भी पहनती है, जिसको लेकर उसके साथ बदसलूकी की गई। उसे इसकी सजा दी गई। जब कक्षा में अपेक्षाकृत कम नंबर लाने पर टीचर ने उसे फटकारते हुए कहा कि, 'अरे तुम पट्टाई लगाई गधी, खड़ी हो जाओ।' इस बीच लड़की के माता-पिता ने स्कूल में ईसाई टीचर द्वारा धर्मान्तरण और हिंदू देवी-देवताओं का तिरस्कार करने को लेकर शिकायत दर्ज कराई है। आरोपित शिक्षक के खिलाफ कार्रवाई की माँग करते हुए पीड़िता के माता-पिता ने कहा है कि भविष्य में इस प्रकार की घटनाएँ नहीं होनी चाहिए। इस मामले की जाँच कर रहे अधिकारी का कहना है कि मामले की छानबीन की जा रही है। यदि आरोप सही पाए गए तो कार्रवाई की जाएगी। एक्शन में यूपी पुलिस, गोली लगते ही तोते की तरह जुर्म कबूल करने लगा अपराधी पति करवाता था गर्भपात, लोग देते थे बाँझ होने के ताने.., अब सिलबट्टा मारकर पत्नी की हत्या हैवान बना पति! 3 बच्चों के पिता ने कर डाली पत्नी की हत्या, सामने आई चौंकाने वाली वजह",crime
"शादीशुदा Boyfriend की करवाई पति से दोस्ती, फिर पत्नी ने खुद का उजाड़ा सुहाग","छतरपुर. मध्य प्रदेश के छतरपुर जिले के दौरिया गांव में एक मुस्लिम महिला और हिंदू विवाहित युवक की प्रेम कहानी से पुलिस ने पर्दा हटाया तो दोनों कातिल निकले. महिला ने अपने ही पति का कत्ल प्रेमी के हाथों कराकर फरार हो जाने का प्लान बनाया था. कत्ल करने तक तो वो अपने मंसूबों में कामयाब भी हो गए, लेकिन पुलिस के साइबर सेल ने मोबाइल फोन की कॉल डिटेल से सारा भंडाफोड़ कर दिया. पुलिस ने महिला के पति का मर्डर होने के करीब दो महीने बाद सारे केस को सुलझाकर हत्या का पर्दाफाश कर दिया. पुलिस ने कत्ल के आरोप में प्रेमी-प्रेमिका को गिरफ्तार भी कर लिया है. हैरान करने वाली बात यह थी कि शादी के महज 26 दिन बाद ही आरोपी महिला ने अपने पति को मौत के घाट उतरवा दिया था. घटना करीब 5 साल (30 दिसंबर, 2017) पुरानी है लेकिन क्राइम और सस्पेंस से भरी इस लव स्टोरी का खौफनाक अंजाम आज भी सिहरन पैदा कर देता है. छतरपुर के दौरिया गांव के हिंदू-मुस्लिम जोड़े की यह कहानी प्यार और धोखे से लिपटी है. इस घटना की मास्टर माइंड रूबीना के पड़ोस के युवक जितेंद्र कुशवाहा से काफी समय से प्रेम संबंध थे. रूबीना को पता था कि जितेंद्र शादीशुदा है, फिर भी उसके साथ प्रेम प्रसंग चला रही थी. जितेंद्र भी अपनी पत्नी को धोखा दे रहा था. अलग-अलग धर्मों के होने के कारण दोनों छुप-छुपकर मिलते थे. रूबीना के न चाहने के बावजूद घर वालों ने करा दी जावेद से शादी प्रेम प्रसंग के बीच रूबीना के लिए घर वालों ने लड़का देखना शुरू कर दिया. हालांकि रूबीना ऐसा बिल्कुल भी नहीं चाहती थी और शादी से इनकार करती थी. लेकिन मां-बाप की मर्जी के आगे उसकी एक न चली और रूबीना की शादी उसके घर वालों ने जिला टीकमगढ़ के पठाराम गांव के जावेद से करवा ही दी. शादी के बाद रूबीना ससुराल चली गई और फिर पहली विदा के बाद अपने पीहर आई तो प्रेमी जितेंद्र से मिली. वह फूट-फूटकर रोई की शादी के बाद भी उसके बिना नहीं रह सकती. रूबीना ने ऐसे बनाया मर्डर प्लान प्रेमी जितेंद्र ने रूबीना को समझाया कि शादी के बाद अब यह संभव नहीं हो पाएगा. दोनों शादीशुदा थे, इसके बावजूद उन दोनों में नजदीकियां बढ़ी. फिर मास्टर-माइंड रूबीना ने जितेंद्र को आइडिया दिया कि किसी तरह अगर वह दोनों मिलकर जावेद को रास्ते से हटा दें, तो ससुराल वाले उसे मनहूस मानकर उसके घर दौरिया भेज देंगे. तब वो आराम से साथ रह सकते हैं. जरूरत पड़ी तो वो दोनों घर से फरार हो जाएंगे. प्रेमी जितेंद्र को अपने प्यार का वास्ता देकर रूबीना ने रास्ते के कांटे को हटाने के लिए तैयार कर लिया. मगर अब सवाल ये था कि जावेद को ठिकाने कैसे लगाया जाए. यह काम इतनी कुशलता से अंजाम देना होगा कि किसी को भी इन दोनों पर शक भी न होने पाए. तब प्लान के तहत रूबीना ने जितेंद्र को एक दिन जावेद से अपने रिश्ते के भाई के रूप में मिलवाया और दोनों की मिलकर और फोन पर बातचीत होने लगी. कुछ ही दिनों के बाद जितेंद्र के कहने पर जावेद दौरिया आया. रूबीना से मिलकर जावेद और जितेंद्र निकल गए. इसके बाद दोनों ने छतरपुर रोड स्थित सांझा चूल्हा के पास बने नगर पालिका के पार्क में बैठकर शराब पी. प्लानिंग के तहत जितेंद्र शराब पीने के बाद जावेद को वहीं पास में बंद पड़े सांझा चूल्हा की बाउंड्री के अंदर ले गया और देसी कट्टे से उसके सीने में गोली मार दी. गोली लगते ही जावेद वहीं ढेर हो गया. जितेंद्र हत्या करने के बाद जावेद की लाश को वहीं पर छोड़कर दौरिया चला आया. गड्ढे में दफन कर दी थी जावेद की लाश अगली सुबह पांच बजे जितेंद्र फिर जावेद की लाश के पास पहुंचा और वहीं पर ढाई फुट का गढ्डा खोदकर जावेद को दफन कर दिया. रूबीना और जावेद बहुत खुश थे कि किसी को पता भी नहीं चला और उनका जावेद को रास्ते से हटाने के काम भी हो गया. उधर जावेद अपने घर पठाराम से बिना किसी को बताए दौरिया आया था. जावेद के अचानक गायब हो जाने से उसके घर वाले डर गए. उन्होंने रूबीना से भी जावेद के बारे में पूछा, लेकिन प्लान के मुताबिक रूबीना ने किसी को कुछ भी नहीं बताया कि वो दौरिया आया हुआ था. चार दिन बाद जावेद के चाचा रहीश खान ने उसकी गुमशुदगी की रिपोर्ट थाना सेंदरी में करवाई. शुरू में तो थाना सेंदरी पुलिस ने गुमशुदगी को गंभीरता से नहीं लिया, लेकिन जैसे-जैसे तफ्तीश की कड़ियां जुड़ीं तो उसका शक गहराता चला गया. इस पूरे हत्याकांड को सुलझाने में साइबर सैल ने महत्वपूर्ण भूमिका निभाई. साइबर सैल ने जावेद और रूबीना के मोबाइल नंबरों के रिकॉर्ड खंगाले तो पुलिस को पता चला कि जावेद की बात रूबीना के किसी भाई से भी होती थी. पुलिस ने रूबीना के असल में रिश्ते के भाई का पता लगाया और उस तक पहुंच गई. लेकिन जब पुलिस वालों ने उस रिश्ते के भाई से पूछा तो उसने साफ-साफ कह दिया कि उसकी कभी भी जावेद से बात नहीं हुई है और पुलिस जिस नंबर का जिक्र कर रही है वह भी उसका नहीं है. उस नंबर के मालिक की तलाश ही पुलिस को जितेंद्र तक ले आई. और इसके बाद सारी की सारी गुत्थी सुलझती चली गई. हत्या के 55 दिन बाद साइबर सैल की मदद से सेंदरी पुलिस ने जितेंद्र को गिरफ्तार कर लिया. प्रेमी को भाई बताकर पति से मिलवाया था जितेंद्र ने पुलिस को बताया कि वो रूबीना को उसकी शादी के बाद भुला नहीं पाया था. दूसरी ओर रूबीना का भी यही हाल था. इसलिए इन दोनों ने मिलकर जावेद की हत्या करके भागने का प्लान बनाया. जितेंद्र ने जावेद को बताया था कि रूबीना का रिलेशन उसके नौगांव वाले मामू के लड़के से है और अगर वो उससे मिले तो रूबीना और उसके ममेरे भाई को रंगेहाथों पकड़वा देगा. इसी राज को जानने के लिए जावेद किसी को बताए बिना दौरिया आया था. ं: MBA- B.tech पास हाईटेक चोर! सगे भाई करते थे ठगी, जानें कैसे एक कॉल से फंसाते थे शिकार सांझा चूल्हा ढाबे पर पहुंचने पर उसने जावेद को बोला कि रूबीना का ममेरा भाई आगे से आएगा और हम लोग पीछे से उसको पकड़ लेंगे. सांझा चूल्हा जहां पर हत्या हुई थी वो पिछले एक साल से बंद था. जितेंद्र ने जावेद को अंदर ले जाकर गोली मार दी. जावेद के चाचा रहीश ने जिला पुलिस पर लापरवाही का आरोप लगाया था क्योंकि जब जावेद गायब हुआ था, तभी वो लोग उसकी मिसिंग कंप्लेन लिखाने गए थे. लेकिन पुलिस ने गंभीरता से नहीं लिया. बाद में जब पुलिस ने जावेद की कॉल रिकॉर्ड में गड़बड़ी देखी तो उन्होंने एक्शन लेना शुरू किया. हत्या के आरोप में गिरफ्तार रूबीना और जितेंद्र दोनों जावेद के मर्डर से पहले तक अलग-अलग फोन का इस्तेमाल करते थे और हत्या के बाद अपने सिम फेंक दिए थे. मगर फोन इस्तेमाल करते रहे जो कि जावेद मर्डर की गुत्थी सुलझाने मे मददगार साबित हुए.",crime
"सिंगापुरः भारत से तीन महिला नर्तकियों की तस्करी, इंडियन संचालक अलगर बालासुब्रमण्यम को 41 माह की सजा, जानें पूरा मामला","Highlights एमओएम ने तीनों महिलाओं को छुड़ा लिया है। दो महिलाओं के साथ बालासुब्रमण्यम ने मारपीट भी की थी। 2016 में महिलाओं को नौकरी पर रखने के बाद से कोई वेतन नहीं दिया गया था।  सिंगापुरः सिंगापुर में एक क्लब के भारतीय संचालक को भारत से तीन महिला नर्तकियों की तस्करी कर उन्हें यहां लाने और उनमें से दो के साथ मारपीट करने के मामले में 41 महीने की जेल की सजा सुनाई गई है। अदालत ने उस पर 27,365 सिंगापुर डॉलर का जुर्माना लगाया गया है। श्रमशक्ति मंत्रालय (एमओएम) ने मंगलवार को बताया कि 'जैहो क्लब' के संचालक अलगर बालासुब्रमण्यम (47) ने कुछ ऐसी शर्तें तय की थीं कि अगर महिलाएं नौकरी छोड़ना चाहें तो उन्हें कुछ पैसों का भुगतान करना पड़े और ऐसा न करने पर वे नौकरी न छोड़ पाएं। मंत्रालय ने एक बयान जारी कर कहा कि एमओएम ने तीनों महिलाओं को छुड़ा लिया है। इनमें से दो महिलाओं के साथ बालासुब्रमण्यम ने मारपीट भी की थी। 'द स्ट्रेट टाइम्स' ने एमओएम के हवाले कहा है कि 2016 में महिलाओं को नौकरी पर रखने के बाद से उन्हें कोई वेतन नहीं दिया गया था। उनका अनुबंध छह महीने का था। बालासुब्रमण्यम ने उनके पासपोर्ट, वर्क परमिट और मोबाइल फोन भी छीन लिए थे। वह उन्हें लगातार धमकियां भी देता था। मंत्रालय के मुताबिक, जांच अधिकारी ने महिलाओं से मिलकर उनका हालचाल पूछा और भारत लौटने से पहले उन्हें अस्थायी नौकरी योजना के तहत अस्थायी रोजगार भी दिया गया। बालासुब्रमण्यम को मानव तस्करी रोकथाम अधिनियम के तहत चार आरोपों का सामना करना पड़ा, जिनमें से तीन पर सुनवाई की गई। एक आरोप में उसे बरी कर दिया गया। अदालत को बताया गया कि पुलिस अधिकारियों ने शिकायत के बाद 30 मई 2016 को क्लब पर छापा मारा था और उसके बाद ही पुलिस ने बालासुब्रमण्यम को गिरफ्तार किया था। बालासुब्रमण्यम सिंगापुर का स्थायी निवासी है। उसे न्यू इंडिया परिसर में 46 डनलप स्ट्रीट स्थित क्लब के संचालक के रूप में श्रम नियमों का उल्लंघन करने के मामले में 21 फरवरी को दोषी ठहराया गया था। अदालत ने उसे 41 महीने की जेल की सजा सुनाने के अलावा उस पर 2,722 सिंगापुरी डॉलर का जुर्माना भी लगाया है। अगर वह जुर्माना अदा नहीं कर पाया तो उसे 20 सप्ताह अतिरिक्त जेल में बिताने होंगे।",crime
दस वर्ष की बच्ची की हत्या मामले में सात महिला को उम्रकैद,"पटना/दरभंगा, 20 अप्रैल (हि.स.)। बिहार में दरभंगा की अदालत ने दस साल की एक बच्ची की हत्या मामले में सात महिलाओं को बुधवार को दोषी पाया है।एडीजी-9 की कोर्ट ने सभी को आजीवन कारावास की सजा सुनाई है। कोर्ट का यह फैसला 13 साल बाद आया है। बच्ची के पिता का परिवार के लोगों से जमीन को लेकर विवाद था।साल 2009 में योगेंद्र यादव की बच्ची खाना लेकर अपने पिता के पास जा रही थी।इसी दौरान बच्ची के पटिदार की सात महिलाओं ने उसे रोक दिया और बेरहमी से पीटा। आनन-फानन में बच्ची को अस्पताल में भर्ती करवाया गया। बच्ची ने इलाज के दौरान दम तोड़ दिया। इसके बाद बच्ची के परिवार ने सात महिला को आरोपी बनाया। फिलहाल सभी महिला जमानत पर हैं। कोर्ट के फैसले के बाद उनके वकील का कहना है कि देर है अंधेर नहीं। सातों महिलाओं को जो सजा मिली है वह इसके लायक हैं। इनको मिली सजा बुच्ची देवी,मुनर देवी,मनयोगिया देवी,सीता कुमारी,इंदु देवी,चघुरन देवी और भुखनी देवी हिन्दुस्थान समाचार/गोविन्द",crime
"हिमाचल घूमने गये भाई-बहन के परिवारों की कार नहर में गिरी, 7 लोगों की मौत","संदीप हुड्डा. सीकर. राजस्थान के सीकर जिले से हिमाचल प्रदेश (Himachal Pradesh) घूमने गए भाई-बहन और उनके परिवारों की लौटते समय कार पंजाब में दुर्घटनाग्रस्त होकर नहर में गिर गई. इससे दोनों परिवारों के सभी सात लोगों की मौत हो गई. नहर से पांच लोगों के शव बरामद कर लिये गये हैं. दो बच्चे अभी तक नहीं मिले हैं. मृतकों में शामिल डॉक्टर सतीश पूनिया सीकर के रींगस के सरकारी अस्पताल में कार्यरत थे. हादसे में पूनिया की पत्नी, दो बच्चे और साला तथा उसकी पत्नी व उनका एक बच्ची शामिल हैं. हादसे के बारे में जिसने भी वह सन्न रह गया. मृतकों के शव आज सीकर लाये जायेंगे. बाद में यहां उनका अंतिम संस्कार किया जायेगा. जानकारी के अनुसार सीकर जिले के रींगस कस्बे के राजकीय सामुदायिक स्वास्थ्य केंद्र में कार्यरत डा.सतीश पूनिया और अपने और साले के परिवार के साथ पांच दिन हिमाचल प्रदेश घूमने गये थे. इनमें डॉ. सतीश पूनिया की पत्नी सरिता पूनिया, पुत्र दक्ष, पुत्री गुड़िया, साला राजेश देवंदा, उसकी पत्नी और उनकी बेटी शामिल थे. ये लोग कार से हिमाचल प्रदेश गये थे. पुल की रेलिंग तोड़ते हुए नहर में जा गिरी कार सोमवार को वहां से वापस लौटते समय पंजाब में रूपनगर के घनौली में ओवरटेक के दौरान एक निजी बस ने उनकी कार को टक्कर मार दी. बस से टक्कर के बाद कार अनियंत्रित होकर पुल की रेलिंग तोड़ते हुए नहर में जा गिरी. सूचना पर स्थानीय थाना पुलिस मौके पर पहुंची और रेस्क्यू ऑपरेशन शुरू करवाया. पंजाब पुलिस ने रेस्क्यू टीम के गोताखोरों की मदद से बड़ी मुश्किल से कार को नहर से बाहर निकाला. पांच दिन पहले हंसी खुशी घूमने निकले थे हादसे में सभी लोग मारे गये. सोमवार रात तक नहर से 5 शव बरामद किये चुके थे. वहीं दो बच्चों की नहर में तलाश जारी थी. डॉ. सतीश पूनिया और परिवार के अन्य सदस्य 5 दिन पहले हंसी खुशी गर्मियों में घूमने के लिए निकले थे. हादसे की सूचना मिलते ही रींगस कस्बे के राजकीय सामुदायिक स्वास्थ्य केंद्र और डॉ. पूनिया के गांव ठीकरिया में मातम छा गया. हर कोई इस हादसे की जानकारी मिलने के बाद स्तब्ध रह गया. मृतकों के परिवार में मचा कोहराम डॉ. पूनिया की पत्नी सरिता पूनिया भी सरकारी टीचर थी. उनका साला राजेश देवंदा सीकर और जयपुर जिले की सीमावर्ती इलाके में स्थित मूंगा वाली नांगल ढोढसर का रहने वाला था. हादसे की सूचना पर उनके गांव में भी मातम पसर गया. हादसे के शिकार हुये लोगों के शव आज सीकर लाये जायेंगे. घटना के बाद हताहतों के परिवार में कोहराम मचा हुआ है. ग्रामीण उनको ढांढस बंधाने में जुटे हैं",crime
"UP: जेल में खुशी दुबे के जुंबा डांस पर यूपी सरकार सख्त, मांगी रिपोर्ट","उत्तर प्रदेश के कानपुर देहात जिला जेल में बंद खुशी दुबे का वायरल वीडियो होने के मामले में डीजी जेल ने जांच बैठा दी है. जेल डीआईजी अब इस मामले में जांच करके डीजी जेल को रिपोर्ट सौंपेंगे.  दरअसल, कानपुर देहात जिला जेल में बंद खुशी दुबे के जुंबा डांस का वीडियो सोशल मीडिया पर वायरल हो गया है. वीडियो बाहर आने पर जेल प्रशासन पर सवाल खड़े होने लगे हैं. इसी को लेकर सरकार हरकत में आ गई है और मामले की जांच शुरू करवा दी है. बताया गया कि जेल में महिला बंदियों का तनाव दूर करने और उन्हें स्वस्थ रखने के उद्देश्य से जेल के अंदर तीन दिवसीय योग शिविर का आयोजन किया गया था. इसी शिविर में इस शिविर में महिला बंदियों के साथ बिकरू कांड में आरोपी खुशी दुबे ने भी जुंबा डांस किया, जो कि योग का ही हिस्सा है. खुशी दुबे, बिकरू कांड के आरोपी रहे अमर दुबे की पत्नी हैं. अमर को पिछले साल मुख्य गुनहगार विकास दुबे से पहले ही यूपी पुलिस ने एनकाउंटर में ढेर कर दिया गया था. वहीं, बिकरू कांड में आरोपियों की मदद के आरोप में ही खुशी दुबे जेल में बंद है. योगा टीचर किरण गुप्ता के मुताबिक, जेल में तीन दिवसीय योग शिविर के दौरान खुशी दुबे ने उनसे डांस करने की मांग की थी, लेकिन उन्होंने योगा का एक हिस्सा जुंबा डांस करवाया.",crime
दुष्कर्म की कोशिश के आरोप में युवक गिरफ्तार,"जलपाईगुड़ी, 20 अप्रैल (हि.स.)। नाबालिग युवती के साथ दुष्कर्म की कोशिश के आरोप में पुलिस ने मंगलवार देर रात एक युवक को गिरफ्तार किया है। आरोपित का नाम बाबूलाल राय है। वह राजगंज ब्लॉक के कुकुरजान ग्राम पंचायत के सरकार पाड़ा का निवासी है।  पुलिस सूत्रों के अनुसार मंगलवार दोपहर नाबालिग घर में सो रही थी। तभी पड़ोस में रहने वाला युवक बाबूलाल राय घर में घुसा और उसके साथ दुष्कर्म करने का कोशिश करने लगा। नाबालिग के चिल्लाने पर बाबूलाल राय भाग निकला। जिसके बाद नाबालिग के परिवार की ओर से राजगंज थाने में युवक के खिलाफ लिखित शिकायत दर्ज कराई गई है। इसी शिकायत के आधार पर पुलिस ने मंगलवार देर रात बाबूलाल राय को गिरफ्तार कर लिया। पुलिस आरोपित युवक के खिलाफ पोक्सो एक्ट के तहत मामला दर्ज कर आगे की कार्रवाई में जुट गई है। हिन्दुस्थान समाचार /सचिन /गंगा",crime
वृद्ध ने पेड़ पर फंदा लगाकर खुदकुशी की,"जोधपुर, 20 अप्रैल (हि.स.)। निकटवर्ती सालावास - भांडूकला रोड पर बुधवार की सुबह एक पेड़ पर वृद्ध ने फंदा लगाकर खुदकुशी कर ली। आत्महत्या का कारण सामने नहीं आया है। बोरानाडा पुलिस ने मृतक के भाई की रिपोर्ट पर मर्ग दर्ज किया है।  बोरानाडा पुलिस ने बताया कि मूलत: बाड़मेर के कल्याणपुर स्थित अराबा हाल बंबोर झंवर निवासी 72 साल के देवीसिंह पुत्र जोरसिंह राजपुरोहित ने सालावास- भांडूकला रोड पर एक पेड़ पर फंदा डालकर उसमें झूल गया। सूचना पर पहुंची पुलिस ने शव को बरामद कर अस्पताल की मोर्चरी पर भिजवाया। आत्महत्या का कारण पता नहीं चला। उसके भाई उदयसिंह की तरफ से मर्ग की रिपोर्ट दी गई। हिन्दुस्थान समाचार/सतीश/ ईश्वर",crime
"एक्शन में यूपी पुलिस, गोली लगते ही तोते की तरह जुर्म कबूल करने लगा अपराधी","लखनऊ: उत्तर प्रदेश के हापुड़ में अपराधियों की धरपकड़ के लिए पुलिस ने तलाशी अभियान चलाया हुआ है. देर रात पुलिस बैरिकेडिंग कर वाहनों की तलाशी ले रही थी. दरअसल, पुलिस को इनपुट मिला था कि पेट्रोल पंप लूटने की कोशिश करने वाला शातिर बदमाश आ रहा है. बदमाश को पकड़ने के लिए पुलिस ने जाल बिछाया और इस दौरान भागने की कोशिश में पुलिस और बदमाशों के बीच मुठभेड़ हो गई. दोनों ओर से हुई फायरिंग में एक बदमाश जख्मी हो गया और उसे पुलिस ने गिरफ्तार कर लिया. घायल अवस्था में पुलिस ने बदमाश को उपचार के लिए अस्पताल पहुंचाया. पूछताछ में आरोपी ने लूट की कई वारदातों को अंजाम देने की बात स्वीकार की. पुलिस ने उसके पास से अवैध हथियार, कारतूस और एक बाइक बरामद की है. बदमाश की शिनाख्त मोनी पुत्र जगपाल निवासी गांव घुंघराला थाना हाफिजपुर जनपद हापुड़ के रूप में की गई है. दरअसल, पुलिस टीम वाहनों की तलाशी कर रही थी. इसी बीच उन्हें सूचना मिली कि एक शातिर बदमाश बाइक पर सवार होकर आ रहा है. कुछ दिन पहले वह पेट्रोल पंप को लूटने की कोशिश में शामिल था. इस सूचना पर पुलिस टीम चौकन्नी हो गई. तभी शातिर बदमाश आता हुआ नज़र आया. पुलिस को देखकर आरोपित ट्याला के जंगल में घुस गया. जिसके बाद पुलिस ने जंगल की घेराबंदी शुरू कर दी. खुद को घिरता देखकर बदमाश ने पुलिस पर गोलीबारी शुरू कर दी. जवाबी कार्रवाई करते हुए पुलिस की गोली पैर में लगने से बदमाश जख्मी हो गया. हैवान बना पति! 3 बच्चों के पिता ने कर डाली पत्नी की हत्या, सामने आई चौंकाने वाली वजह 8 माह में 80 लोगों ने किया 13 साल की मासूम का बलात्कार, मामला देखकर पुलिस भी हैरान पत्नी और प्रेमिकाओं की डिमांड पूरी करने के लिए बना डाली गैंग, अब पुलिस के हत्थे चढ़े 5 आरोपी",crime
"पति करवाता था गर्भपात, लोग देते थे बाँझ होने के ताने.., अब सिलबट्टा मारकर पत्नी की हत्या","लखनऊ: उत्तर प्रदेश के शाहजहांपुर जिले में एक पति ने सिलबट्टा मारकर अपनी पत्नी को मौत के घाट उतार दिया. मृतका के परिवार वालों का आरोप है कि उनकी बेटी को लोग बांझ होने का ताना देते थे और वहीं उसका पति बार-बार उसका गर्भपात करवा देता था. इसी विवाद के कारण उनकी बेटी की हत्या की गई है. फिलहाल पुलिस ने आरोपी पति को अरेस्ट कर लिया है. दरअसल, सेरामऊ दक्षिणी थाना इलाके के अंतर्गत आने वाले चौहनापुर गांव में एक व्यक्ति हरि कांत त्रिपाठी ने अपनी पत्नी पिंकी त्रिपाठी की सिलबट्टा मारकर हत्या कर दी. मृतक महिला के परिजनों का आरोप है कि उनकी बेटी को लोग बांझ होने का ताना देते थे, जबकि उसका पति उसका गर्भपात करवा देता था. इसी बात पर दोनों में विवाद होता था और झगड़ा बढ़ा तो पति ने उसे मार डाला. इस मामले को लेकर जनपद के SP एस. आनंद का कहना है कि उन्हें जानकारी मिली थी कि पिंकी त्रिपाठी नामक एक महिला का शव उसके घर में लहूलुहान पड़ा हुआ है. इसके साथ ही मृतका के भाई ने शिकायत दी है, जिसमें उसने बताया है कि आरोपी हरिकांत त्रिपाठी की पहली पत्नी से दो बेटे हैं और पिंकी उसकी दूसरी पत्नी थी. आरोपी पति हरिकांत त्रिपाठी दिल्ली के बदरपुर क्षेत्र का निवासी है. बीते दिन ही वह पत्नी पिंकी के साथ गांव पहुचा था. दोनों में संपत्ति को लेकर कई तरह के विवाद चल रहे थे, जिसके चलते उसकी हत्या की गई है. फिलहाल पुलिस ने आरोपी पति को अरेस्ट कर लिया है. हैवान बना पति! 3 बच्चों के पिता ने कर डाली पत्नी की हत्या, सामने आई चौंकाने वाली वजह 8 माह में 80 लोगों ने किया 13 साल की मासूम का बलात्कार, मामला देखकर पुलिस भी हैरान पत्नी और प्रेमिकाओं की डिमांड पूरी करने के लिए बना डाली गैंग, अब पुलिस के हत्थे चढ़े 5 आरोपी",crime
"BSF का फर्जी ID बनाकर नक्‍सलियों को पहुंचाते थे हथियार, 2 तस्‍कर दबोचे गए","पटना. बिहार STF को बड़ी सफलता हाथ लगी है. एसटीएफ की टीम ने 2 अंतरराज्‍यीय हथियार तस्‍करों को गिरफ्तार करने का दावा किया है. इनके पास से बड़ी में विस्‍फोटक और हथियार बरामद किए गए हैं. इन तस्‍करों पर नक्‍सलियों और अपराधियों को हथियारों और विस्‍फोटकों की आपूर्ति करने का आरोप है. दोनों तस्‍कर दो अलग-अलग जिलों के रहने वाले बताए गए हैं. ये दोनों तस्‍कर सीमा सुरक्षा बल (BSF) के फर्जी पहचान पत्र को ढाल बनाकर हथियारों की तस्‍करी करते थे. इनके पास से नगालैंड और जम्‍मू-कश्‍मीर के फर्जी शस्‍त्र लाइसेंस भी बरामद किए गए हैं. फिलहाल एसटीएफ की टीम इन दोनों से अन्‍य जानकारी इकट्ठा करने की कोशिश में जुटी है. जानकारी के अनुसार, गिरफ्तार तस्करों की पहचान विक्की तिवारी और बिरमन तिवारी के तौर पर की गई है. विक्की तिवारी मूल रूप से भोजपुर जिले के शाहपुर थाना क्षेत्र के बड़ी समन वार्ड नंबर-7 का रहने वाला है. हथियारों की तस्‍करी करने का दूसरा आरोपी बिरमन तिवारी रोहतास जिले के नोखा का रहने वाला बताया जाता है. आरोप है कि दोनों हथियार तस्कर फर्जी तरीके से बीएसएफ का फर्जी परिचय पत्र बनाकर जम्मू-कश्मीर और नगालैंड से निर्गत शस्‍त्र लाइसेंस के आधार पर पंजाब और हरियाणा से हथियारों की खरीद करते थे और उसे बिहार के विभिन्न जिलों में नक्सलियों और अपराधियों को सप्लाई करते थे. बड़ी मात्रा में हथियार और कारतूस बरामद एसटीएफ की टीम ने इन हथियार तस्करों के पास से एक रेगुलर डीबीबीएल गन के अलावा 7.62 का रेगुलर पिस्टल बरामद किया है. इसके अलावा हथियार तस्‍करों के पास से 554 जिंदा कारतूस, एक मैगजीन, एक बीएसएफ का फर्जी आईकार्ड और नगालैंड एवं जम्मू-कश्मीर से निर्गत फर्जी आर्म्स लाइसेंस बरामद किया गया है. फिलहाल बिहार एसटीएफ के अधिकारी इन दोनों हथियार तस्करों से पूछताछ करने में जुटे हैं ताकि इनके पूरे नेटवर्क को खंगाला जा सके. कहां से हासिल किया फर्जी दस्‍तावेज? बिहार एसटीएफ के सूत्रों की मानें तो इस बात का पता लगाया जा रहा है कि इन तस्करों ने बिहार में किन-किन अपराधियों को अवैध तरीके से हथियारों की सप्लाई की है. इसके साथ ही पता लगाने का प्रयास किया जा रहा है कि इन्‍होंने फर्जी दस्‍तावेज कहां से हासिल किए थे. हाल के दिनों में एसटीएफ द्वारा की जा रही यह बड़ी काररवाई मानी जा रही है.",crime
"हैवान बना पति! 3 बच्चों के पिता ने कर डाली पत्नी की हत्या, सामने आई चौंकाने वाली वजह","कैमूर: बिहार के कैमूर से एक व्यक्ति ने तेज धारदार हथियार से अपनी बीवी का गला रेत दिया तथा भाग गया। तहरीर प्राप्त होते ही पुलिस मौके पर पहुंची तथा शव को कब्जे में लेकर पोस्टमार्टम के लिए भेज केस की तहकीकात आरम्भ की। पुलिस ने अपराधी को 36 घंटे के भीतर रोहतास जिले के डालमियानगर से अरेस्ट किया। पूछताछ के चलते अपराधी ने पुलिस को कहा कि उसने अपनी बीवी को इसलिए मारा क्योंकि वो उसके अवैध संबंध का विरोध कर रही थी। वही इसके अतिरिक्त पुलिस ने क़त्ल के लिए उकसाने की घटना में अपराधी की प्रेमिका को भभुआ रोड रेलवे स्टेशन से धर दबोचा। यह मामला मोहनिया थाना इलाके के बघीनी गांव का है। 15 अप्रैल की रात जनक चौधरी ने अपनी बीवी को घर से बाहर बांसवाड़ी के पास ले जाकर धारदार हथियार से हमला कर क़त्ल किया था। अपराधी पति घटना को अंजाम देने के पश्चात् मौके से भाग गया था। जैसे ही इसकी खबर ससुराल वालों को लगी इस दुःख से मृतिका के सास की दिल का दौरा पड़ने से मौत हो गई थी। मोहनिया डीएसपी फैज अहमद खान ने कहा प्राथमिकी दर्ज होने के पश्चात् पुलिस ने अपराधी के फ़ोन की जांच की तो पता चला कि उसने क़त्ल से पहले तथा क़त्ल के पश्चात् किसी महिला से बहुत देर तक मोबाइल पर बात की थी। पुलिस ने तकनीकी अनुसंधान के आधार पर अपराधी पति को रोहतास जिले के डालमियानगर से गिरफ्तार किया गया तथा उसकी प्रेमिका रूबी देवी को भभुआ रोड रेलवे स्टेशन से अरेस्ट किया गया। पूछताछ के चलते दोनों ने अपना जुर्म कबूल किया। इसके अतिरिक्त DSP फैज अहमद खान ने बताया कि अपराधी शख्स के गांव की ही एक महिला के साथ अवैध संबंध थे। उसकी बीवी इसका विरोध कर रही थी। तत्पश्चात, दोनों की लड़ाई हुई तथा अपराधी ने अपनी पत्नी का क़त्ल कर दिया। मृतक महिला के 3 बच्चे हैं। 8 माह में 80 लोगों ने किया 13 साल की मासूम का बलात्कार, मामला देखकर पुलिस भी हैरान पत्नी और प्रेमिकाओं की डिमांड पूरी करने के लिए बना डाली गैंग, अब पुलिस के हत्थे चढ़े 5 आरोपी 'मैने अपनी बीवी की हत्या की है...', पत्नी को मारकर दीवार पर कबूलनामा लिख फरार हुआ पति",crime
"नशे के लिये किसी पर भी जानलेवा हमला कर लूट लेते थे,पांच पकड़े","नई दिल्ली। टीम डिजिटल। नशे के लिये लूट झपटमारी आदी वारदातों को अंजाम देने वाले पांच कुख्यात बदमाशों को बाहरी जिला की स्पेशल स्टॉफ पुलिस ने गिरफ्तार किया है। आरोपियों की पहचान वारिश, सौरव, शुभम उर्फ कालू उर्फ बादशाह,नितिन उर्फ मासूम उर्फ शर्मा और सुमित उर्फ सचिन उर्फ चेला के रूप में हुई है। आरोपियों के कब्जे से सात चोरी के मोबाइल फोन,कार,दो दोपहिया वाहन,पिस्टल और चार कारतूस जब्त किये हैं। आरोपियों के पकडऩे जाने के बाद 22 वारदातों का खुलासा हुआ है। जिला पुलिस उपायुक्त समीर शर्मा ने बताया कि एसीपी अरुण कुमार चौधरी की देखरेख में इंस्पेक्टर अजमेर सिंह के निर्देशन में एसआई दीपेंद्र सिंह, एएसआई राकेश,हेड कांस्टेबल राकेश कांस्टेबल अमित और दिनेश पिछले काफी समय से अवैध हथियार सप्लाई करने वाले और उनका इस्तेमाल करने वालों पर नजर बनाए हुए थे। जिसमें पहले भी कई बार सफलता मिली थी। पुलिस टीम आरोपियों को पकडऩे के लिये पिछले कुछ वारदातों के आसपास लगे सीसीटीवी कैमरों को खंगाल रही थी। साथ ही अपने हयूमैन सॉर्से से उनकी पहचान करने की कोशिश कर रही थी। बीते रविवार को दो बदमाशों द्वारा अवैध हथियार के साथ डीएसआईडीसी, रिंग रोड मंगोल पुरी के पास एफ ब्लॉक मार्केट में चोरी के मोबाइल फोन बेचने की सूचना मिली। पुलिस टीम ने मौके पर घेराबंदी करके सौरव और वारिश को गिरफ्तार कर लिया। उनके कब्जे से पिस्टल और चार कारतूस जब्त किये। आरोपियों से पूछताछ करने पर पता चला कि वे नशे का सेवन करने के लिये वारदातों को अंजाम दिया करते हैं। आरोपी वारिश से जब्त पिस्टल और कारतूस उसके भाई सौकत अली ने दिये थे। उनकी निशानदेही पर चार मोबाइल फोन,कार और एक बाइक जब्त की। आरोपी वारिश नौ वारदातों में शामिल रहा है। आरोपियों से पूछताछ करने के बाद स्पेशल स्टॉफ टीम ने शुभम उर्फ कालू उर्फ बादशाह, नितिन उर्फ मासूम उर्फ शर्मा और सुमित उर्फ सचिन उर्फ चेला को गिरफ्तार किया। सुमित सात वारदातों में शामिल रहा है। पुलिस आरोपियों के पूरे नेटवर्क के बारे में जानकारी लेकर उनको भी पकडऩे की कोशिश कर रही है।",crime
"बाहरी जिला का बदमाशों पर फिर हुआ ऑपरेशन, 31 पकड़े","नई दिल्ली। टीम डिजिटल। बाहरी जिला पुलिस ने एक बाद फिर से स्ट्रीट क्रॉइम पर लगाम लगाने की कोशिश करते हुए विभिन्न वारदातों में शामिल 31 आरोपियों को गिरफ्तार किया है। उनके गिरफ्तारी के बाद नागरिकों को एक सुरक्षित जिला देने की कोशिश की है। पुलिस उपायुक्त समीर शर्मा ने बताया कि आगे भी ऐसे ही ऑपरेशन चलते रहेगें। उनका मकसद बदमाशों में पुलिस को खौफ और नागरिकों में सुरक्षा की भावना पैदा करना है। उन्होंने बताया कि यह ऑपरेशन 11 अप्रैल से 17 अप्रैल तक चलाया गया था। जिसमें थानास्तर और विशेष टीमों को भी तैनात किया गया था। इनमें उनके हयूमैन सॉर्से को भी शामिल किया गया था। इस ऑपरेशन की लोगों ने भी सराहना की है और बदमाशों के पकड़े जाने के बाद स्ट्रीट क्रॉइम में जरूर कमी आएगी। इस बार बदमाशों को पकडक़र 25 मामलों में 1 देशी पिस्टल, 04 जिंदा कारतूस, 01 मोटर साइकिल, 01 कार, 04 मोबाइल, 03 चाकू, 1231 क्वार्टर अवैध शराब, 01 स्कूटी और 98सौ 75 रुपये जब्त किये हैं। इनमें जुआ अधिनियम के तहत बुक 14,और आबकारी अधिनियम के तहत 12 के खिलाफ केस दर्ज किया है। इस ऑपरेशन में रानी बाग,मंगोलपुरी,राज पार्क,सुल्तान पुरी,नांगलोई, रणहौला और निहाल विहार की पुलिस टीमें शामिल थी।",crime
"गैंगस्टरों को करने जा रहा था हथियारों की खेप की सप्लाई,मुठभेड़ में पकड़ा","नई दिल्ली। टीम डिजिटल। गैंगस्टरों को अवैध हथियार की सप्लाई करने वाले एक शातिर घोषित बदमाश को बाहरी जिला स्पेशल स्टॉफ पुलिस ने एक मुठभेड़ के बाद गिरफ्तार किया है। आरोपी की पहचान जहांगीरपुरी के रहने वाले राजन उर्फ राहुल के रूप में हुई है। आरोपी के कब्जे से चोरी की स्कूटी, आठ पिस्टल और सात कारतूस जब्त किये हैं। आरोपी 70 वारदातों में शामिल रहा है। जिला पुलिस उपायुक्त बृजेंद्र कुमार यादव ने बताया कि स्पेशल स्टॉफ की टीम अवैध हथियारों की तस्करी करने और उनको इस्तेमाल करने वालों की धड़पकड़ कर रही है। जिसमें पहले कुछ मुठभेड़ों में बदमाशों को पकडऩे मे कामयाबी भी मिली है। इसी क्रम में कांस्टेबल संदीप मान को पकड़े गए आरोपी राजन उर्फ राहुल के शाहबाद डेयरी की तरफ अवैध हथियार ले जाने की जानकारी मिली थी। इंस्पेक्टर सचिन मान और आशीष दुबे के निर्देशन में एसआई पवन, एएसआई साबू, हेड कांस्टेबल अनिल मालिक,नरेन्द्र,आशा राम और कांस्टेबल संदीप मान को आरोपी को पकडऩे का जिम्मा सौंपा गया। पुलिसटीम ने शाहबाद डेयरी सेक्टर-36 इलाके में घेराबंदी की। जब आरोपी को रूकने का ईशारा किया। आरोपी ने भागने की कोशिश की और पुलिस टीम पर तीन राउंड गोली चला दी। पुलिस ने आत्मरक्षा में बदमाश पर तीन राउंड गोली चलाई। जिसमें एक गोली बदमाश के दाहिने पैर में लगी। उसे मौके पर ही दबोच लिया। उसको तुरंत नजदीक के अस्पताल में भर्ती कराया गया। डॉक्टरों ने प्राथमिक उपचार के बाद आरोपी राहुल को छुट्टी दे दी। आरोपी बाहरी उत्तरी जिला और उसके आसपास के जिलों में अपना ठिकाना बनाकर बैठे गैंगस्टरों और उनके गुर्गो को हथियारों की सप्लाई करने आया था। मौके पर से जब्त स्कूटी शाहबाद डेयरी से चोरी की थी। पुलिस टीम आरोपी के मोबाइल फोन के कॉल डिटेल को भी खंगाल रही है। जिसमें कई संदिगध फोन नंबर भी मिले हैं। वह हथियार कहां से लाता है,पुलिस उससे पूछताछ कर उनको भी पकडऩे की कोशिश कर रही है। आरोपी राजन उर्फ राहुल महेंद्र पार्क पुलिस का घोषित बदमाश है। वह पहले भी पुलिस के साथ दो मुठभेड़ की वारदातों में शामिल रहा है।",crime
उम्मेद अस्पताल में फिर हुई प्रसूता की मौत: डॉक्टरों पर लापरवाही का आरोप,"जोधपुर, 20 अप्रैल (हि.स.)। पश्चिमी राजस्थान के सबसे बड़े जनाना विंग उम्मेद अस्पताल में एक बार फिर से प्रसूता की मौत हो गई। कुछ रोज पहले भी आठ माह की गर्भवती चल बसी थी। इधर मंगलवार की रात को एक और प्रसूता की मौत हो गई। इससे परिजन बिफर गए और विरोध जताया गया। बाद में अस्पताल के डॉक्टर्स के खिलाफ खांडाफलसा थाने में शिकायत दी गई। आज सुबह महात्मा गांधी अस्पताल में परिजन ने शव को नहीं उठाया। दोपहर में समझाइश के बाद शव को उठाने के लिए राजी हुए। परिजन ने मुआवजा और डॉक्टर के खिलाफ कार्रवाई की मांग रखी। जानकारी के अनुसार मंडोर स्थित निंबा निंबड़ी का रहने वाल सुनील मेघवाल 18 अप्रैल को अपनी शोभा को उम्मेद अस्पताल में दिखाने लाया था। जहां पर चेकअप कर उसका प्रसव सीजर से करना कहकर अगले दिन की बात की। मगर 19 अप्रैल को अस्पताल के डॉक्टर ने सीजर से प्रसव नहीं करवा कर नार्मल कर दिया। इससे शोभा की तबीयत बिगडऩे लग गई। तब परिजन ने वार्ड में मौजूद नर्सिंग स्टाफ और डॉक्टर को कई बुलाया। मगर वे नहीं आए। आखिरकार शोभा की शाम सात बजे तक मौत हो गई। उसके ऑक्सीजन चढ़ाने का प्रयास किया। मगर वह भी तकनीकि कारण ने नहीं चढ़ा पाए। परिजन ने शोभा की मौत को लेकर डॉक्टर व स्टाफ को जिम्मेदार ठहराते हुए खांडाफलसा थाने में रिपोर्ट दी। पुलिस ने रिपोर्ट को शिकायत में रख जांच का आश्वासन दिया। शोभा के शव को रात में महात्मा गांधी अस्पताल की मोर्चरी में रखवाया गया। आज सुबह काफी संख्या में मृतका के परिजन, रिश्तेदार और परिचित होकर विरोध जताने लगे और शव को उठाने से इंकार कर दिया। बाद में पुलिस और जिला प्रशासन की तरफ से की गई समझाइश पर वे शव को उठाने के लिए राजी हुए। उल्लेखनीय है कुछ दिनों पहले ही उम्मेद अस्पताल में एक आठ माह की प्रसूता की मौत हुई थी। जिस पर भी परिजन ने डॉक्टरों पर इलाज में कोताही बरतने का आरोप लगाते हुए रिपोर्ट दी थी। हिन्दुस्थान समाचार/सतीश/ ईश्वर",crime
ऑनलाइन सट्टा के लिए बैंक में फर्जी खाते खोल किराए पर देते थे ठग,"दुर्ग. ऑनलाइन सट्टे को लेकर दुर्ग जिला पुलिस लगातार शिकंजा कसते जा रही है. छत्तीसगढ़ के दुर्ग जिले के भिलाई में पिछले दिनों यस बैक के कर्मचारियों की मिली भगत सामने आने के बाद पुलिस ने अपना शिकंजा और कस दिया है और पूरे मामले की सूक्ष्मता से जांच की जा रही है. पुलिस की जांच में करीब 20 फर्जी एकाउंट पाए गए हैं. ऐसे में पुलिस की नजर और भी कई प्राईवेट बैकों की ओर है जिनसे सारी जानकारी जुटाने के लिए पुलिस ने नोटिस जारी किया है. ऑनलाइन सट्टे का कारोबार दिन ब दिन फल फूल रहा है. ऐसे में इस पर शिकंजा कसने के लिए दुर्ग जिला पुलिस लगातार कार्रवाई कर रही है. इसके तहत करीब 13 सट्टे में लिप्त आरोपियों को सलाखों के पीछे भेजा जा चुका है. सट्टा कारोबारियों की धरपकड़ के लिए जुटी पुलिस को जांच में चौकाने वाली एक और बड़ी सफलता प्राप्त हुई है, जिसमें बैंक के कर्मचारी भी ऑनलाइन सट्टे के कारोबार में लिप्त नजर आ रहे हैं. पिछले दिनों भिलाई निवासी हरीकांत द्विवेदी के खाते में अचानक 3 लाख 85 हजार रुपये आने पर जब वो भिलाई के सुपेला स्थित यस बैक की शाखा में पहुंचा था, तो उसके साथ बैक के कर्मचारियों ने मारपीट की थी. मामले की रिपोर्ट सुपेला थाना में किए जाने के बाद पुलिस ने जांच आरंभ की तो यस बैंक के भी कर्मचारी इस मिली भगत में शामिल मिले. 20 से ज्यादा फर्जी खाते दुर्ग के एएसपी संजय ध्रुव ने बताया कि यस बैक में पुलिस की चल रही जांच में अब तक करीब 20 फर्जी खाते सामने आए हैं. फर्जी खातों को खुलवाने वाला एक आरोेपी गिरफ्तार है. इससे पूछताछ में पुलिस को रहस्यों के बारे में पता चला है. आरोपी मनीश मिश्रा से पूछताछ में उसने बताया है कि वो हनी गुप्ता के लिए काम करता है. प्रत्येक खाते के लिए उसको 10 हजार रुपये तक मिलते थे. आरोपी से पुलिस को यह जानकारी मिलते ही पुलिस ने नजरें टेढ़ी कर ली हैं और अब हर प्राइवेट बैंक पुलिस की नजरों में है. पुलिस ने ऐसे करीब 12 बैकों को नोटिस जारी कर जानकारी मांगी है. वहीं अन्य आरोपियों की तलाश की जा रही है.",crime
"देवर‍िया में बच्चों को स्कूल ले जा रहा ऑटो पलटा, सात घायल, दो की हालत गंभीर","उत्तर प्रदेश के देवरिया जिले में स्कूली बच्चों से भरा ऑटो पलट गया. जिसमें सात मासूम बच्चे गंभीर रूप से घायल हुए. जिन्हें इलाज के लिए अस्पताल में भर्ती कराया गया है. सूचना मिलते ही डीएम और एसपी जिला अस्पताल पहुंचे और बच्चों के परिजनों से मुलाकात की. इस हादसे में दो बच्चों की हालत गंभीर बताई जा रही है. एकौना और पांडेय माझा गांव के बच्चे ऑटो से रुद्रपुर के सेंट थॉमस स्कूल में पढ़ने जा रहे थे कि अवस्थी चौराहे पर ऑटो अनियंत्रित होकर पलट गया. आनन-फानन मे घायल बच्चों को रुद्रपुर सीएचसी ले जाया गया. उसके बाद इन्हें इमरजेंसी में भर्ती किया गया. बच्चों के नाम युवराज, अंशिका, प्रियल, सत्यम, आयुष और विजय लक्ष्मी हैं. इसमें से कुछ बच्चे यूकेजी, सातवीं और आठवीं कक्षा में पढ़ते हैं. इस मामले पर डीएम जितेंद्र प्रताप सिंह का कहना है कि रुद्रपुर कस्बे में देवरिया में एक ऑटो पलट गया. जिसमें स्कूल जा रहे कुछ बच्चे बैठे हुए थे. ऑटो के पलटने सात बच्चे गंभीर रूप से घायल हो गए. जिन्हें इलाज के लिए अस्पताल में भर्ती कराया गया है. दो बच्चों की स्थिति गंभीर बनी हुई है. जिलाधिकारी ने कहा कि ऑटो के फिटनेस की जांच कराई जाएगी. स्कूल की मान्यता व अन्य बिंदुओं की जांच कराई जा रही है. खंड शिक्षा अधिकारी व एसडीएम रुद्रपुर को विद्यालय पर भेजा गया है.",crime
"8 माह में 80 लोगों ने किया 13 साल की मासूम का बलात्कार, मामला देखकर पुलिस भी हैरान","विशाखापत्तनम: आंध्र प्रदेश में एक 13 साल की नाबालिग लड़की को आठ महीने से ज्यादा समय तक जिस्मफरोशी के लिए विवश किया गया था। पुलिस ने मंगलवार यानी 19 अप्रैल को गुंटूर से उसे रेस्क्यू कर लिया। एक जांच से पता चला कि आठ माह में 80 से ज्यादा पुरुषों द्वारा उसके साथ सामूहिक दुष्कर्म किया गया था। पुलिस ने बताया कि मंगलवार 19 अप्रैल को B.Tech के एक छात्र समेत 10 लोगों को अरेस्ट किया गया था। पुलिस ने अपराध में लिप्त 80 लोगों को भी गिरफ्तार करने की कयावद में लग गई है। उनकी खोज की जा रही है जो फरार हैं। दरअसल, पीड़िता को एक महिला सवर्ण कुमारी ने गोद लिया था, जिसने जून 2021 में कोरोना महामारी के दौरान एक अस्पताल में पीड़िता की मां से दोस्ती की थी। लड़की की मां की कोरोना के चलते मौत हो गई थी। इसके बाद सवर्ण कुमारी, लड़की को लेकर अपने घर आ गई। हालांकि, लड़की के पिता से यह बात छिपा ली गई। अगस्त 2021 में लड़की के पिता ने पुलिस से संपर्क किया और शिकायत दी। इसके आधार पर पुलिस ने मुख्य आरोपी महिला सवर्ण कुमारी की शिनाख्त की। इस मामले में पहली गिरफ्तारी जनवरी में हुई थी। मंगलवार 19 अप्रैल को गुंटूर पश्चिम क्षेत्र पुलिस ने BTech के एक छात्र समेत 10 और लोगों को पकड़ा। आरोपी और पीड़िता से पूछताछ करने पर पुलिस को पीड़िता की स्थिति की दर्दनाक और हैरान करने वाली सच्चाई पता चली। विगत आठ माह से 13 वर्षीय बच्ची को जिस्मफरोशी के धंधे में इस्तेमाल करने के लिए आंध्र प्रदेश और तेलंगाना के अलग अलग वेश्यालय में भेजा गया था। इसके आधार पर पुलिस ने नाबालिग को जबरन जिस्मफरोशी में धकेलने वाले मुख्य आरोपी के रूप में लड़की को ले जाने वाली महिला की शिनाख्त की। अतिरिक्त पुलिस अधीक्षक के सुप्रजा ने कहा कि पुलिस ने 80 आरोपियों की शिनाख्त कर ली है और उन्हें अरेस्ट करना शुरू कर दिया है। इनमें से कुछ किंगपिन हैं, 35 दलाल हैं और बाकी कस्टमर हैं। ASP ने बताया है कि, 'लड़की की आयु और स्थिति का लाभ उठाकर कई गिरोहों ने लड़की को खरीद लिया और उसे दोनों राज्यों में कई जगहों पर ले गए और वेश्यावृत्ति के लिए विवश किया।' पुलिस फरार कुछ और आरोपियों की खोज कर रही है। ASP सुप्रजा ने बताया है कि, 'इस मामले का एक आरोपी लंदन में भी है।' पुलिस को इस मामले में आरोपियों के पास से एक कार, 53 मोबाइल, तीन ऑटो और बाइक मिले हैं। आरोपियों को विजयवाड़ा, हैदराबाद, काकीनाडा और नेल्लोर से अरेस्ट किया गया था। पत्नी और प्रेमिकाओं की डिमांड पूरी करने के लिए बना डाली गैंग, अब पुलिस के हत्थे चढ़े 5 आरोपी 'मैने अपनी बीवी की हत्या की है...', पत्नी को मारकर दीवार पर कबूलनामा लिख फरार हुआ पति असम पुलिस के साथ मुठभेड़ में मेरठ के दो कुख्यात गौतस्कर ढेर, आतंकी संगठनों से भी थे ताल्लुक",crime
"दूल्हे ने कराया प्री-वेडिंग शूट, फिर शादी से एक दिन पहले ठुकरा दिया रिश्ता","DEEPAKPURI P भरतपुर. राजस्थान के भरतपुर में दहेज की डिमांड को लेकर लड़के पक्ष ने लग्न लेकर पहुंचे लड़की पक्ष के लोगों के साथ गाली-गलौज कर वापस लौटाने का मामला सामने आया है. इतना ही नहीं लड़के पक्ष के लोगों ने लड़की पक्ष के लोगों के साथ घर के बाहर मारपीट करने की भी कोशिश की. बताया जा रहा है कि 21 अप्रैल को भरतपुर शहर के ब्रज नगर निवासी लाखन सिंह के पुत्र सोनवीर की शादी रूपबास थाना क्षेत्र के नगला पछादरा गांव के रहने वाले गोविंद प्रसाद की बेटी के साथ होनी थी. लेकिन शादी से एक दिन पहले ही लड़के वालों ने लड़की पक्ष के लोगों से दहेज की डिमांड कर डाली और लगन को वापस लौटा दिया. 7 फरवरी 2021 को दोनों की शादी तय हुई थी. लड़के पक्ष द्वारा लगन ना लेने के बाद लड़की पक्ष के लोग लग्न के सामान को लेकर मथुरा गेट थाने पहुंचे और मामले की शिकायत की. लड़की पक्ष के लोगों द्वारा महिला थाने में 5 लोगों के खिलाफ दहेज का मामला दर्ज कराया गया है. लड़की पक्ष के लोगों का आरोप है कि जब वह लगन लेकर के लड़के के घर पहुंचे तो वहां कोई नहीं मिला. फिर कुछ महिलाओं ने उनके साथ मारपीट करने की कोशिश की. साथ ही गाली गलौज देकर बाहर से ही भगा दिया. शादी से ठीक एक दिन पहले दूल्हे के घरवालों ने किया हंगामा लड़की के घर वालों का कहना है कि सॉफ्टवेयर इंजीनियर लड़के के घर शादी से पहले ही दहेज का कुछ सामान पहुंच गया था. रिश्ता तय होने के बाद दोनों ने उदयपुर और राजस्थान की कई लोकेशन पर प्री-वेडिंग शूट भी कराया था. दूल्हे के परिवार द्वार की गई अभद्रता के बाद लड़की पक्ष के लोगों ने पुलिस को फोन किया. मौके पर पहुंची पुलिस ने भी समझाने की कोशिश की, लेकिन लड़के वालों ने शादी करने से साफ इंकार कर दिया और कहा कि अगर दहेज दिया जाता है तो ही वह शादी के लिए तैयार होंगे. ं: पंजाब में राजस्थान के 7 लोगों की दर्दनाक मौत; दादी ने बताया हादसे से पहले क्या हुई थी बात लड़की के पिता गोविंद प्रसाद का कहना है कि 1 रुपए में शादी का रिश्ता तय हुआ था. उसके बावजूद भी उन्होंने लाखों रुपये का दहेज का सामान पहले ही लड़के के घर पहुंचा दिया था. लेकिन उनकी डिमांड और बढ़ती गई और आखिरकार मामला थाने तक पहुंच गया. दोनों की शादी होनी थी लेकिन उससे पहले ही दोनों में दहेज को लेकर बात बिगड़ गई और मामला थाने तक पहुंच गया. अब महिला थाना पुलिस ने दहेज का मामला दर्ज कर जांच शुरू कर दी है.",crime
"लखनऊ: दोस्त को फोन देकर गोमती नदी में कूद गई युवती, सुबह पुलिस को मिला उतराता हुआ शव",विस्तार गोमतीनगर इलाके में गोमती नदी में मंगलवार देर रात आशियाना निवासी युवती शालिनी मौर्या (18) ने दोस्त को मोबाइल देकर छलांग लगा दी। उसके नदी में कूदते ही लोगों ने शोर मचाना शुरू कर दिया।,crime
अवैध रूप से मवेशियों को ले जा रहा वाहन जब्त,"नगांव (असम), 20 अप्रैल (हि.स.)। नगांव जिला के उरियागांव बाईपास इलाके में पुलिस ने अभियान चलाकर अवैध रूप से मवेशी ले जा रहे एक ट्रक को जब्त किया है। पुलिस ने बुधवार को बताया कि बीती देर रात नगांव थाना प्रभारी मनोज राजवंशी के नेतृत्व में चलाए गए अभियान के दौरान उरियागांव बाईपास इलाके में अवैध रूप से मवेशियों को ले जा रहे ट्रक (एनएल-02एसी-6791) को जब्त किया गया है। ट्रक में अवैध तरीके से 19 पशुओं की तस्करी की जा रही थी। जब्त किए गए सभी पशुओं को मेघालय के पशु बाजार तक ले जाया जा रहा था। पुलिस इस संबंध में एक प्राथमिकी दर्ज कर मामले की जांच कर रही है। ज्ञात हो कि राज्य में सख्त पशु कानून लागू होने के बावजूद पशुओं की तस्करी जारी है। पशु तस्करों के खिलाफ असम पुलिस लगातार अभियान चला रही है। हिन्दुस्थान समाचार /असरार/ अरविंद",crime
"झज्जर में हत्या: बहराना गांव में खून से लथपथ मिली लाश, चार के खिलाफ मामला दर्ज","विस्तार  हरियाणा के झज्जर जिले के बहराना गांव में एक व्यक्ति का गांव के शिव मंदिर के पास खून से लथपथ शव मिला है। व्यक्ति के सिर और मुंह पर ईंट आदि से चोट मारकर हत्या की गई है। घटना की सूचना मिलते ही पुलिस भी मौके पर पहुंची। पुलिस ने मृतक के भाई की शिकायत पर गांव के ही चार लोगों के खिलाफ केस दर्ज किया है। जानकारी के अनुसार बरहाना गांव निवासी नरेश कुमार पुत्र राजबीर ने पुलिस को दिए बयान में कहा है कि उसका छोटा भाई सुरेश कुमार (44) मंगलवार की रात घर नहीं आया। रात को उसने आखिरी बार सुरेश को गांव के ही धर्मेंद्र व राकेश के साथ जाते देखा था। बुधवार सुबह करीब छह बजे उसने अपने भाई की तलाश शुरू की। इसी बीच पता चला कि सुरेश कुमार का शव शिव मंदिर बरहाणा के सामने सड़क पर पड़ा। उसका आरोप है सुरेश कुमार के साथ जतिन व जगमेंद्र निवासी बरहाणा के साथ कहासुनी हुई थी। उन्होंने धर्मेंद्र व राकेश के साथ मिलकर उसकी हत्या की है।  पुलिस ने सामान्य अस्पताल में पोस्टमार्टम कराने के बाद शव परिजनों को सौंप दिया है। पुलिस ने मामले की सूचना पुलिस के आला अधिकारियों को भी दी। थाना प्रबंधक विजय कुमार, सीआईए की टीम, डीएसपी व अन्य अधिकारी मौके पर पहुंचे। पुलिस ने एफएसएल टीम को भी मौके पर बुलाया। एफएसएल टीम ने घटनास्थल से सबूत जुट्राए।  आरोपियों की गिरफ्तारी के लिए पांच टीमें गठित पुलिस ने हत्यारोपियों के खिलाफ मामला दर्ज कर उनकी तलाश शुरू कर दी है। उनकी गिरफ्तारी के लिए पांच टीमों का गठन किया गया है। इनमें सीआईए झज्जर व बहादुरगढ़, साइबर सेल, थाना प्रभारी दुजाना, पुलिस चौकी डीघल की टीमों का गठन किया है। टीमें आरोपियों की गिरफ्तारी के लिए विभिन्न स्थानों पर दबिश दे रही हैं, लेकिन फिलहाल तक कोई सफलता नहीं मिल पाई है। चार लोगों के खिलाफ मामला दर्ज कर लिया गया है। घटना की जांच भी शुरू कर दी गई है। जल्द ही आरोपियों को गिरफ्तार कर लिया जाएगा। - विजय सिंह, थाना प्रभारी, दुजाना।",crime
"मयूर व‍िहार इलाके में अज्ञात वाहन ने बाइक सवार युवक को मारी टक्‍कर, मौत","नई द‍िल्‍ली. पूर्वी जिला के थाना मयूर विहार इलाके में एक अज्ञात वाहन ने बाइक सवार युवक को टक्‍कर मार दी. इस जोरदार टक्‍कर की वजह से युवक बुरी तरह से घायल हो गया. घटना के बाद आरोपी चालक मौके से फरार हो गया. हादसे में गंभीर रूप से घायल हुए युवक शिव प्रसाद को अस्पताल में भर्ती कराया गया, जहां उपचार के दौरान उसकी मौत हो गई. पुलिस (Delhi Police) ने मामला दर्ज कर आरोपी वाहन चालक की तलाश शुरू कर दी है. पुलिस घटना स्थल के आसपास लगे सीसीटीवी फुटेज भी खंगाल रही है. ं: Delhi: मानसरोवर पार्क इलाके में स्‍ट्रीट डॉग को खाना ख‍िलाने पर भड़के पड़ोसी, युवक का स‍िर फोड़ा पुलिस के मुताबि‍क मयूर विहार थाने की पुलिस इलाके में गश्त कर रही थी. चिल्ला गांव के पास बारात घर के सामने एक बाइक सवार युवक सड़क पर गंभीर रूप से घायल पड़ा हुआ था. पुलिस ने उसे तुरंत लाल बहादुर शास्त्री अस्पताल पहुंचाया. जहां उपचार के दौरान उसकी मौत हो गई. मृतक शिव प्रसाद त्रिलोकपुरी का रहने वाला था. क्राउन प्लाजा के पास नाला रोड से त्रिलोकपुरी जाते वक्त हादसा हुआ.",crime
"पत्नी और प्रेमिकाओं की डिमांड पूरी करने के लिए बना डाली गैंग, अब पुलिस के हत्थे चढ़े 5 आरोपी","नई दिल्ली: राष्ट्रीय राजधानी दिल्ली में एक व्यक्ति ने अपनी बीवी और ढेर सारी प्रेमिकाओं की डिमांड्स पूरी करने के लिए एक गैंग बना डाला. ये गैंग शहर में बड़ी-बड़ी सेंधमारी की वारदातों को अंजाम दे रहा था. पुलिस ने इस गैंग का पर्दाफाश करते हुए दिल्ली के विभिन्न इलाकों से सरगना सहित पांच लोगों को अरेस्ट कर लिया है. इनके ऊपर 50 से अधिक आपराधिक केस दर्ज हैं. सेंधमारी करने वाली इस गैंग का सरगना आकाश (25) नामक एक युवक है. उसने शेख एहसान अली (24), बदरेआलम (23), राजेश (24) और मोहम्मद जियाउद्दीन (52) के साथ मिलकर एक गिरोह बनाया था. पुलिस ने इनके कब्जे से 49 महंगी कलाई घड़ी, कैश, 21 लाख से ज्यादा के जेवरात और प्रॉपर्टीज के दस्तावेज़ बरामद किए हैं. बीते 31 मार्च को इस गैंग ने आरके पुरम में एक सरकारी कर्मचारी के घर को निशाना बनाया था. इसके बाद स्पेशल स्टाफ ने इस मामले के खुलासे के लिए इंस्पेक्टर संजय कुंडु की अगुवाई में एक टीम गठित की. साउथ वेस्ट जिले के DCP मनोज सी ने बताया कि इस मामले का खुलासा करने के लिए हमने करीब 800 CCTV फुटेज की जांच की. पुलिस अधिकारी ने जानकारी दी है कि हमें पता चला था कि इस गैंग के चार सदस्यों ने आरके पुरम में एक घर से जेवर चुराए थे. इनमें से एक सदस्य हमारी गिरफ्त में आ गया. उसी की निशानदेही पर हमने सरगना सहित पांचों सदस्यों को अरेस्ट कर लिया. ये सभी सदस्य दिल्ली के बवाना के ही निवासी हैं. पुलिस अधिकारी ने बताया कि गैंग का सरगना आकाश ने अपनी पत्नी और कुछ प्रेमिकाओं की डिमांड पूरी करने के लिए गैंग बनाया था. 'मैने अपनी बीवी की हत्या की है...', पत्नी को मारकर दीवार पर कबूलनामा लिख फरार हुआ पति असम पुलिस के साथ मुठभेड़ में मेरठ के दो कुख्यात गौतस्कर ढेर, आतंकी संगठनों से भी थे ताल्लुक फिल्मी स्टाइल में किया लड़की को किडनैप, एक्शन में आई पुलिस",crime
"देवा गुर्जर हत्याकांड: 2 और बदमाशों की भूमिका आई सामने, जंगलों में हो रही तलाश",कोटा. देवा गुर्जर हत्याकांड (Deva Gurjar murder case) मामले में बड़ा अपडेट सामने आया है. बहुचर्चित हिस्ट्रीशीटर देवा गुर्जर हत्याकांड में दो और बदमाशों (Miscreants) की भूमिका सामने आई है. उसके बाद इस मामले की जांच कर रही एसआईटी ने उनकी भी तलाश शुरू कर दी है. देवा गुर्जर की हत्या के मामले में आरोपियों की संख्या लगातार बढ़ती जा रही है. यह संख्या 13 से शुरू होकर पहले ही 23 तक पहुंच चुकी है. अब दो और बदमाशों के नाम सामने आने से इनकी संख्या 25 तक पहुंच गई है. हालांकि पुलिस ने दोनों बदमाशों को अभी तक नामजद नहीं किया है लेकिन सरगर्मी से उनकी तलाश की जा रही है. इस बीच पुलिस ने इस मामले में पहले से फरार चल रहे मुख्य आरोपी बाबू गुर्जर के भाई भैरूलाल गुर्जर पर पांच हजार रुपये का इनाम घोषित कर दिया है. अब पुलिस के सामने केवल भैरूलाल गुर्जर को पकड़ना ही चुनौती नहीं है बल्कि उसे दो अन्य बदमाशों को भी पकड़ना है. इन बदमाशों की भी भूमिका भी इस हत्याकांड के षड़यंत्र में अहम बताई जा रही है. लिहाजा अब फरार बदमाशों की संख्या फिर से बढ़कर तीन हो गई है. फरार आरोपी भैंरूलाल गुर्जर के खिलाफ 6 मामले दर्ज हैं भैंरूलाल गुर्जर के खिलाफ भी पहले से ही 6 आपराधिक मामले दर्ज हैं. पुलिस उस पर इनाम घोषित करने के साथ ही उसकी संपत्ति को भी कुर्क करने की कार्रवाई करने की तैयारी कर रही है. पुलिस इस मामले पूर्व में नामजद 23 आरोपियों में से 22 को गिरफ्तार कर चुकी है. उनमें से भैरूलाल अभी तक पुलिस की गिरफ्त में नहीं आया है. पुलिस लगातार उसके संभावित ठिकानों पर दबिश दे रही है. पुलिस ने दर्रा जंगल का कोना-कोना छान मारा पुलिस को अब भी शक है कि भैरूलाल गुर्जर जंगलों में ही कहीं छिपा हुआ है. लिहाजा उसकी तलाश में दर्रा के जंगलों की अब भी खाक छानी जा रही है. एक दिन पहले सामने आये दो अन्य बदमाशों के भी जंगलों में ही छिपे होने की संभावना जताई जा रही है. आरोपियों की तलाश में पुलिस ने मुकुंदरा हिल्स और दर्रा के जंगलों का कोना-कोना छान मारा है. देवा गुर्जर के दुश्मनों की फेहरिस्त काफी लंबी है देवा गुर्जर की इस माह ही शुरुआत में रावतभाटा में दिनदहाड़े हत्या कर दी गई थी. कोटा के आरकेपुरम थाने के हिस्ट्रीशीटर रहे देवा गुर्जर पर भी एक दर्जन से ज्यादा मामले दर्ज हैं. पुलिस की जांच में सामने आया कि बड़ा डॉन बनने की चाहत में देवा की कई बदमाशों से दुश्मनी हो गई थी. यही दुश्मनी उस पर भारी पड़ गई और उसके दुश्मनों ने उसे दिनदहाड़े मौत के घाट उतार दिया.,crime
"सड़क दुर्घटना में एक व्यक्ति की मौत, तीन घायल","कछार (असम), 20 अप्रैल (हि.स.)। कछार जिलांतर्गत कटीगोरा के राजपुर में बीती देर रात सड़क हादसे में एक युवक की मौत हो गयी। पैदल जा रहे एक युवक को तेज रफ्तार अल्टो कार ने जोरदार टक्कर मार दिया, जिसके चलते उसकी मौके पर ही मौत हो गयी। हादसे में अन्य तीन पैदल यात्री गंभीर रूप से घायल हो गये। पुलिस ने बुधवार को बताया कि काटीगोरा के राजपुर में बीती रात तेज रफ्तार अल्टो कार (एएस-11आर-1270) की चपेट में आने से संजय तेली नामक व्यक्ति की मौत हो गई। हादसे के बाद कार के साथ चालक मौके से फरार हो गया। इस बीच काटीगोरा स्थित भारत-बांग्लादेश के सीमावर्ती इलाके में स्थित बीएसएफ कैंप के गेट के सामने कार बंद हो गयी। चालक कार छोड़कर मौके से फरार हो गया। घटना में तीन अन्य पैदल यात्री कृष्णा अधिकारी, बाबू मुंडा और निर्मल वैष्णव घायल हो गये। सूचना पाकर मौके पर पहुंची पुलिस शव को पोस्टमार्टम के लिए अस्पताल भेज दिया। घायलों को सिलचर मेडिकल कॉलेज एंड अस्पताल में भेज दिया। पुलिस ने दुर्घटना में शामिल अल्टो कार को जब्त कर लिया है। पुलिस ने इस संबंध में एक प्राथमिकी दर्ज कर मामले की जांच में जुटी हुई है। हिन्दुस्थान समाचार/ अरविंद/दधिबल",crime
"मेहंदीपुर बालाजी SBI ब्रांच से 11 करोड़ के सिक्कों का गबन, CBI ने शुरू की जांच","राजस्थान के करौली में मेहंदीपुर बालाजी स्थित स्टेट बैंक ऑफ इंडिया की ब्रांच से 11 करोड़ रुपए के सिक्कों के गबन मामले की जांच सीबीआई ने शुरू कर दी है. सूत्रों के मुताबिक, बुधवार को टोडाभीम पुलिस द्वारा की गई जांच की फाइल सीबीआई को सौंपी जा सकती है. जांच के लिए सीबीआई के जयपुर पुलिस अधीक्षक अशोक कुमार के नेतृत्व में सीबीआई की टीम मंगलवार को बैंक शाखा पहुंची थी. इस टीम के पहुंचने के दौरान जयपुर व सवाई माधोपुर से एसबीआई बैंक के अधिकारी भी वहां मौजूद रहे. टीम ने बैंक अधिकारियों से बैंक में जमा सिक्कों की गिनती करने की प्रक्रिया की जानकारी ली. लगभग डेढ़ घंटे तक सीबीआई की टीम बैंक में रही. सूत्रों के अनुसार, टीम उस धर्मशाला में भी गई जहां सिक्कों की गिनती करने वाली फर्म के वेंडर ठहरे थे. उल्लेखनीय है कि हाल ही में बैंक की ओर से हाईकोर्ट में इस मामले की जांच सीबीआई से कराने की रिट गई थी. इस पर राजस्थान हाईकोर्ट ने सीबीआई जांच के आदेश दे दिए. जिसके बाद सीबीआई ने 13 अप्रैल को मामले की FIR दर्ज कर ली. इसी क्रम में 19 अप्रैल को सीबीआई की टीम मेहंदीपुर बालाजी और टोडाभीम पहुंची. जहां से मामले की प्राथमिक जानकारी जुटाई गई. क्या है मामला दरअसल, घाटा मेहंदीपुर बालाजी स्थित भारतीय स्टेट बैंक शाखा के तत्कालीन शाखा प्रबंधक गोविंद सिंह मीणा ने अगस्त 2021 में टोडाभीम थाने में बैंक शाखा से 11 करोड़ रुपए के सिक्कों के गबन के मामले की FIR दर्ज कराई थी. जिसमें बताया गया कि रिजनल बिजनेस ऑफिस के आदेश के अनुसार, गठित समिति के पेशेवर वेंडर द्वारा शाखा के सिक्कों की गिनती करवाई जा रही थी. इसमें 10 अगस्त 2021 को गिनती के बाद लगभग 11 करोड़ रुपये के घपले का पता चला. बाद में घपला 13 करोड़ तक होना पाया गया. इसको लेकर SBI की मेहंदीपुर शाखा के प्रशासनिक जांच में पाया कि बैंक में अधिक राशि का गबन किया गया. फिर एक समिति का गठन कर केस की जांच करवाई गई. इस मामले की FIR में शाखा प्रबंधक हरगोविंद सिंह मीणा ने गबन की अवधि में ब्रांच मैनेजर से लेकर चतुर श्रेणी कर्मचारी पद पर रहे 15 लोगों की सूची पुलिस को सौंपी. लेकिन पुलिस अधिकारी इस मामले की जांच में पूरी तरह फेल रहे. जिसके बाद बैंक ने हाईकोर्ट की शरण ली. और अब सीबीआई इस मामले की जांच कर रही है.",crime
"'मैने अपनी बीवी की हत्या की है...', पत्नी को मारकर दीवार पर कबूलनामा लिख फरार हुआ पति","पटना: बिहार के सीतामढ़ी जिले में हैवान पति द्वारा पत्नी का क़त्ल करने की घटना सामने आई है। घटना जिले के पुनौरा थाना इलाके के बड़ी बाजार गांव की है। यहां सोमवार की रात को हैवान पति ने गला रेतकर कर पत्नी का क़त्ल कर दिया। इतना ही नहीं, क़त्ल के पश्चात् अपराधी ने घर की दीवार पर लिख भी दिया कि 'मैने अपनी पत्नी का क़त्ल किया है।' घटना के पश्चात् से गांव के लोग सदमे में हैं। वहीं, वारदात को अंजाम देने के बाद हैवान पति घर से फरार हो गया। फिलहाल, पुलिस पूरे मामले की तहकीकात में जुटी हुई है। प्राप्त खबर के अनुसार, मृतका रेखा देवी की शादी पुनौरा थाना इलाके के रामपुर बखरी गांव निवासी अजय राउत से हुई थी। वह बड़ी बाजार में किराए के मकान में 3 बच्चों तथा पति अजय के साथ रहती थी। रेखा आस-पास के घरों में काम करती थी तथा उसका पति अजय जूते-चप्पलों को फेरी लगाकर बेचता है। खबर के मुताबिक, दोनों के बीच बीते 1 हफ्ते से किसी बात को लेकर झगड़ा चल रहा था। जिसके पश्चात् सोमवार की रात को उसने अपनी पत्नी का क़त्ल कर दिया। क़त्ल के पश्चात् उसने घर की दीवार पर लिखा कि 'मैं अजय पत्नी को मारा है, किसी का कसूर नहीं है।' क़त्ल के बाद से अपराधी फरार है। साथ ही बताया जा रहा है कि क़त्ल के पश्चात् अपराधी ने अपने ससुर को फोन करके क़त्ल की खबर दी तथा कहा कि शव आंगन में पड़ा है, आकर ले जाओ। तत्पश्चात, मृतका के घेवाले मौके पर पहुंचे तथा पुलिस के घटना की खबर दी। जिसके बाद पर पुनौरा थाने के ASI रामजी यादव मौकेपर पहुंचे तथा घटना स्थल की तहकीकात आरम्भ की। उन्होंने बताया कि शव का पंचनामा करने के पश्चात् पोस्टमार्टम के लिए भेज दिया गया है। अपराधी पति की गिरफ्तारी के लिए छापेमारी की जा रही है। असम पुलिस के साथ मुठभेड़ में मेरठ के दो कुख्यात गौतस्कर ढेर, आतंकी संगठनों से भी थे ताल्लुक फिल्मी स्टाइल में किया लड़की को किडनैप, एक्शन में आई पुलिस मंगेतर को मिलने बुलाया और बोली- 'आंखें बंद करो, सरप्राइज दूंगी...', फिर जो हुआ जानकर काँप उठेगी रूह",crime
"असम पुलिस के साथ मुठभेड़ में मेरठ के दो कुख्यात गौतस्कर ढेर, आतंकी संगठनों से भी थे ताल्लुक","गुवाहाटी: उत्तर प्रदेश के मेरठ जिले के अंतरराष्ट्रीय गौ तस्कर भाई, अकबर बंजारा और सलमान असम में हुए एनकाउंटर में ढेर कर दिए गए हैं। दोनों को 13 अप्रैल को मेरठ पुलिस ने गिरफ्तार किया था। इसके बाद असम पुलिस इन्हें अपने साथ ले गई थी। अब खबर सामने आ रही है कि इन दोनों गो-तस्करों की सोमवार देर रात गोली लगने से मौत हो गई है। बताया जा रहा है कि सोमवार (18 अप्रैल 2022) रात दोनों ने पुलिस की गिरफ्त से भागने का प्रयास किया। इसी दौरान एनकाउंटर में इन्हें पुलिस की गोली लग गई। कुछ रिपोर्टस बता रही है कि बंजारा गैंग ने इन्हें छुड़ाने के लिए पुलिस वाहन पर हमला कर दिया था। जवाबी में कार्रवाई में दोनों तस्करों को गोली लगी। मीडिया रिपोर्ट के अनुसार, अकबर बंजारा पर असम पुलिस ने 2 लाख रुपए का इनाम घोषित कर रखा था। असम पुलिस ने बताया है कि हमला देर रात 1.30 बजे किया गया। दोनों आरोपितों को पुलिस जोमदुआर क्षेत्र में संकोश नदी के पास लेकर जा रही थी, ताकि तस्करी करने वाले रास्तों की शिनाख्त हो सके। मगर तभी पुलिस वाहन पर फायरिंग हुई। पुलिसकर्मी फौरन जवाबी कार्रवाई के लिए अपनी गाड़ी से बाहर आए। असम पुलिस ने आरोपितों को पकड़ने के लिए 10-12 मिनट तक फायरिंग की। इसी दौरान दोनों गो-तस्कर गोलीबारी का शिकार हो गए। पुलिस जब तक उन्हें लेकर अस्पताल पहुँची तब तक दोनों दम तोड़ चुके थे। पुलिस को मौके से एक-47, 2 मैग्जीन और 28 कारतूस मिले हैं। पुलिस ने बताया है कि इन आरोपियों के संबंध आतंकी संगठनों और पाकिस्तानी एजेंसी ISI से भी थे। मंगेतर को मिलने बुलाया और बोली- 'आंखें बंद करो, सरप्राइज दूंगी...', फिर जो हुआ जानकर काँप उठेगी रूह लखनऊ में सपा नेता की पीट-पीटकर हत्या, परिजनों ने अस्पताल पर लगाए गंभीर आरोप",crime
"हिसार: ठेकेदार पर गैर इरादतन हत्या का केस दर्ज, एसटीपी टैंक में उतरे चार युवकों की जहरीली गैस से गई थी जान",विस्तार हिसार के उकलाना के गांव बुढ़ाखेड़ा में बने सीवरेज ट्रीटमेंट प्लांट (एसटीपी) के टैंक में उतरे चार युवकों की जहरीली गैस चढ़ने से मौत होने के मामले में पुलिस ने ठेकेदार जींद निवासी राजेश के खिलाफ गैर इरादतन हत्या का केस दर्ज किया है।,crime
"फिल्मी स्टाइल में किया लड़की को किडनैप, एक्शन में आई पुलिस","इंदौर: मध्य प्रदेश के इंदौर शहर में फिल्मी स्टाइल में एक लड़की के किडनैपिंग की घटना सामने आई है। पहले लड़की की कार का पीछा किया तथा उसे रूकवाकर कार सवार लोगों से मारपीट की। बाद में लड़की को कार से उतारा तथा दूसरी कार में बैठाकर फरार हो गए। पुलिस अपराधियों की तलाश कर रही है। प्राप्त खबर के अनुसार, मामला कनाड़िया थाना इलाके का है। इंदर चौधरी पिता मोहनलाल चौधरी निवासी पिपल्याकुमार ने रिपोर्ट लिखाई है। फरियादी ने कहा कि वह इवेंट का काम करता है। सोमवार को वह दो लड़कियों के साथ इवेंट के काम से कार से जा रहा था। रात लगभग 8 बजे सेवाकुंज हॉस्पिटल के समक्ष अचानक एक कार आई तथा ओवरटेक कर हमारी कार को रोक लिया। उसमें से रितेश राजपूत तथा उसके साथी बाहर निकले और हम तीनों के साथ मारपीट करने लगे। तत्पश्चात, अपराधियों ने एक लड़की को उठाकर अपनी कार में बैठा लिया तथा फरार हो गए। हमारी कार की चाबी भी ले गए। जैसे-तैसे पुलिस थाने पहुंचकर रिपोर्ट लिखाई। इधर तहरीर मिलने के पश्चात् पुलिस हरकत में आई। दो थानों की टीम अपराधियों की तलाश में जुटी। कहा जा हा है कि अपराधी रितेश और लड़की की दोस्ती है। दोनों के बीच प्रेम प्रसंग भी चल रहा था। उसके पकड़ में आने के बाद ही पुरे मामले से पर्दा उठेगा। बताया जा रहा है कि पुलिस ने देर रात एक लड़के को गिरफ्त में लिया है तथा पूछताछ की जा रही है। लड़की के बारे में पता नहीं चल सका है। मंगेतर को मिलने बुलाया और बोली- 'आंखें बंद करो, सरप्राइज दूंगी...', फिर जो हुआ जानकर काँप उठेगी रूह लखनऊ में सपा नेता की पीट-पीटकर हत्या, परिजनों ने अस्पताल पर लगाए गंभीर आरोप अभिनेता दिलीप को केरल हाई कोर्ट ने दिया बड़ा झटका, चलाया जाएगा ये केस",crime
"लिफ्ट, रेप की कोशिश, हत्या और एनकाउंटर... UP पुलिस ने आरोपी के पैर में मारी गोली","उत्तर प्रदेश के कौशांबी जिले में पुलिस ने युवती की हत्या करने वाले आरोपी को मुठभेड़ में गोली मारी है. आरोपी के दोनों पैरों में गोली लगी है. आरोपी युवक ने तीन दिन पहले एक युवती के साथ दुष्कर्म का प्रयास किया था. जब युवती ने इसका विरोध किया तो आरोपी ने उसका मुंह दबा दिया था, जिसकी वजह से युवती की मौत हो गई थी. 17 अप्रैल की सुबह युवती का शव चरवा थाना क्षेत्र के चिल्ला शहबाजी गांव के झाड़ियों में मिला था. पुलिस की छानबीन में आरोपी युवक का नाम उजागर हुआ. इसके बाद पुलिस उसकी तलाश में जुटी थी. आरोपी युवक अपनी बाइक से प्रयागराज होकर कहीं बाहर भागने की फिराक में था. तभी मुठभेड़ हो गई और उसके दोनों पैरों में गोली लगी है. क्या है पूरा मामला करारी थाना क्षेत्र के आड़हरा गांव की युवती किसी बात को लेकर परिजनों से खफा हो गई थी. 16 अप्रैल को वह अचानक घर से लापता हो गई थी. परिजन उसकी खोजबीन में जुट गए, लेकिन जब वह कहीं नहीं मिली तो परिजनों ने उसकी गुमशुदगी करारी थाना में दर्ज करा दी थी. युवती अपनी बहन के घर जाने के लिए पैदल ही निकल गई थी. आरोपी राजेंद्र ने युवती को लिफ्ट दिया. युवती उसके साथ बाइक में बैठ गई. अंधेरा होने के चलते राजेंद्र उसे चिल्ला शाहबाजी गांव के समीप एक बाग की तरफ लेकर पहुंच गया और जबरन दुष्कर्म का प्रयास करने लगा. जब युवती ने इसका विरोध किया तो आरोपी ने उसका मुंह दबा दिया. दम घुटने के कारण युवती की मौके पर ही मौत हो गई. आरोपी युवक शव छोड़कर वहां से भाग निकला. युवती से जोर जबरदस्ती के दौरान उसे चोटें लग गई थी. इस पर आरोपी ने अपने दोस्तों को बताया कि उसका एक्सीडेंट हो गया और इलाज के लिए एक निजी अस्पताल भी गया. अगले दिन 17 अप्रैल को जब युवती का शव बरामद हुआ तो पुलिस छानबीन में जुट गई. परिजनों ने युवती के शव की शिनाख्त की. छानबीन के दौरान पता चला कि वह राजेंद्र नाम के युवक के साथ बाइक में बैठकर निकली थी. इस पर पुलिस युवक की धरपकड़ में जुट गई. आरोपी आज सुबह तकरीबन 4 से 5 बजे बाइक से प्रयागराज जाने वाला है और वहीं से वह कहीं बाहर जाने की फिराक में है. मंझनपुर सीओ डॉ कृष्ण गोपाल सिंह को मामले की जानकारी हुई तो उन्होंने एसओजी टीम एवं करारी पुलिस के साथ जाकर आरोपी की घेराबंदी की. इस पर युवक ने पुलिसकर्मियों पर .315 बोर के तमंचे से फायरिंग कर दी. जवाबी कार्रवाई में पुलिस ने भी गोलियां चला दी. दो गोलियां उसके दोनों पैरों में लग गई, जिससे वह जमीन पर गिर पड़ा. (रिपोर्ट- अखिलेश गौतम)",crime
"पोते ने जादू-टोना के शक में कर दी दादा की हत्या, वजह जान हैरान रह जाएंगे आप","जबलपुर. जबलपुर के माढ़ोताल इलाके में 71 वर्षीय नेतराम अहिरवार का कत्ल उनके पोते ने ही किया है. पोते को शक था कि दादा जादू टोना करते हैं इसलिए उसके बच्चे नहीं हो पा रहे हैं. पोते ने तलवार से 17 बार वार करते हुए अपने दादा की जान ली थी. पुलिस ने मृतक नेतराम अहिरवार के पोते संदीप अहिरवार को गिरफ्तार कर लिया है. पोस्टमॉर्टम रिपोर्ट में पता चला कि नेतराम पर धारदार हथियार से 17 बार वार किए गए. नेतराम का शव सोमवार को उसके घर से कुछ कदम दूर सरकारी स्कूल के सामने पड़ा मिला था. वहां नेतराम समेत तमाम किसानों ने अनाज का भंडारण किया था. पुलिस ने बताया कि आरोपी संदीप अहिरवार ने जादू टोने के अंधविश्वास के कारण हत्या करने की बात कबूल कर ली है. देर रात हुई वारदात घटना के बारे में सीएसपी तुषार सिंह ने बताया कि नैया खेड़ा निवासी नेतराम खेती किसानी करते थे. मोहल्ले के ही सरकारी स्कूल के बाहर अन्य ग्रामीणों की तरह नेतराम ने भी अनाज स्टोर कर रखा था. सोमवार रात 11 बजे वो अनाज की देखरेख के लिए घर से निकले थे. रात 12 बजे गांव में रहने वाले आकाश कोल ने उन्हें खून से लथपथ देखा और इसकी सूचना दी. खबर मिलते ही परिवार के लोग जब स्कूल के सामने पहुंचे तो नेतराम का रक्तरंजित शव वहां पड़ा मिला. उनके सिर, हाथ, छाती पेट, समेत अन्य जगहों पर धारदार हथियार से हमला किया गया था. अंधविश्वास का मामला पोते संदीप को शक था कि दादा नेतराम कुछ जादू-टोना करते हैं इसलिए उसके परिवार की वंश वृद्धि नहीं हो पा रही है. संदीप ने बताया कि उसके दोनों भाइयों की शादी हो चुकी है लेकिन दोनों के बच्चे नहीं हुए. 4 साल पहले उसकी भाभी का गर्भपात हो गया था और फिर भाई की मौत हो गई . उसे इस सबके पीछे अपने दादा नेतराम पर शक था कि वो जादू टोना करते हैं. इसलिए उसने उनकी हत्या का मन बना लिया था. मौका मिलते ही संदीप ने दादा को मार डाला.",crime
"बिहार: 3 बच्चों के पिता ने काट दिया पत्नी का गला, प्रेमिका के साथ हुआ गिरफ्तार",बिहार के कैमूर से एक शख्स ने तेज धारदार हथियार से अपनी पत्नी का गला रेत दिया और फरार हो गया. सूचना मिलते ही पुलिस मौके पर पहुंची और शव को कब्जे में लेकर पोस्टमार्टम के लिए भेज मामले की जांच शुरू की. पुलिस ने आरोपी को 36 घंटे के अंदर रोहतास जिले के डालमियानगर से गिरफ्तार किया. पूछताछ के दौरान आरोपी ने पुलिस को बताया कि उसने अपनी पत्नी को इसलिए मारा क्योंकि वो उसके अवैध संबंध का विरोध कर रही थी. इसके अलावा पुलिस ने हत्या के लिए उकसाने के मामले में आरोपी की प्रेमिका को भभुआ रोड रेलवे स्टेशन से धर दबोचा. यह घटना मोहनिया थाना क्षेत्र के बघीनी गांव की है. 15 अप्रैल की रात जनक चौधरी ने अपनी पत्नी को घर से बाहर बांसवाड़ी के पास ले जाकर धारदार हथियार से वार कर हत्या की थी. आरोपी पति घटना को अंजाम देने के बाद मौके से फरार हो गया था. जैसे ही इसकी जानकारी ससुराल वालों को लगी इस सदमे से मृतिका के सास की हार्ट अटैक से मौत हो गई थी. मोहनिया डीएसपी फैज अहमद खान ने बताया प्राथमिकी दर्ज होने के बाद पुलिस ने आरोपी के मोबाइल की जांच की तो पता चला कि उसने हत्या से पहले और हत्या के बाद किसी महिला से काफी देर तक फोन पर बात की थी. पुलिस ने तकनीकी अनुसंधान के आधार पर आरोपी पति को रोहतास जिले के डालमियानगर से गिरफ्तार किया गया और उसकी प्रेमिका रूबी देवी को भभुआ रोड रेलवे स्टेशन से गिरफ्तार किया गया. पूछताछ के दौरान दोनों द्वारा जुर्म स्वीकार किया. दोनों की गिरफ्तारी के बाद पुलिस ने हत्या में इस्तेमाल किया गया हथियार भी बरामद कर लिया. इसके अलावा डीएसपी फैज अहमद खान ने बताया कि आरोपी युवक के गांव की ही एक महिला के साथ अवैध संबंध थे. उसकी पत्नी इसका विरोध कर रही थी. जिसके बाद दोनों का झगड़ा हुआ और आरोपी ने अपनी की हत्या कर दी. मृतक महिला के तीन बच्चे हैं.,crime
"Ghaziabad: बैग-टिफिन लगाकर मां ने सुबह ही लाडले को भेजा था स्कूल, दोपहर में आ गई बच्चे की मौत की खबर","दिल्ली से सटे गाजियाबाद के मोदीनगर इलाके में बुधवार को 12 साल के बच्चे की संदिग्ध हालात में मौत हो गई. बच्चा अपने घर से स्कूल बस के जरिए स्कूल के लिए निकला था. दावा किया जा रहा है कि बस में स्कूल जाते समय बच्चे का सिर सड़क पर किसी खंभे से टकराया और हादसे में उसकी मौत हो गई. घटना के बाद स्थानीय पुलिस मौके पर पहुंची है और पूरे मामले की जांच में जुटी है.  तीसरी कक्षा में पढ़ने वाले बच्चे अनुराग नेहरा के साथ यह हादसा हुआ है. परिजनों ने बताया कि उन्होंने सुबह ही मासूम को तैयार करके बैग और टिफिन देकर सही सलामत स्कूल के लिए भेजा था. इसके कुछ देर बाद स्कूल प्रशासन ने फोन कॉल पर मासूम की मृत्यु की सूचना दी. बताया गया कि उल्टी करने के लिए बच्चे ने अपना सिर स्कूल बस से बाहर निकाला था, उसी दौरान खंभे से टकराकर उसकी मृत्यु हो गई. परिजनों का आरोप है कि स्कूल प्रशासन झूठ बोल रहा है. ड्राइवर के गलत तरीके से बस चलाने की वजह से उनके बच्चे की मौत हुई है. मृतक के परिजन स्कूल प्रशासन पर लापरवाही का आरोप लगा रहे हैं. उनका यह भी आरोप है कि स्कूल प्रशासन उन्हें गुमराह करता रहा और बच्चे की सही स्थिति नहीं बताई गई. अब परिजनों का रो-रोकर बुरा हाल है. वहीं, पुलिस ने मौके पर पहुंचकर स्कूल के प्रिंसिपल को हिरासत में ले लिया है और पूछताछ करने में जुट गई है.",crime
"दिल्ली के मयूर विहार में बीजेपी नेता की गोली मारकर हत्या, गाजियाबाद में डबल मर्डर","राजधानी दिल्ली के मयूर विहार इलाके में बेखौफ बदमाशों ने बीजेपी के जिला मंत्री जीतू चौधरी को गोली मारकर हत्या कर दी. बदमाशों ने वारदात को अंजाम उस वक्त दिया, जब जीतू चौधरी मयूर विहार फेस 3 स्थित अपने आवास सी-2 से बाहर आ रहे थे. बदमाश बीजेपी नेता जीतू चौधरी को मारने के लिए पहले ही घात लगाए बैठे थे. जैसे ही जीतू घर से बाहर आए उन्होंने उन पर ताबड़तोड़ गोलियां बरसा दीं. वारदात को अंजाम देने के बाद बदमाश मौके से फरार हो गए. परिवार ने गंभीर हालत में जीतू चौधरी को नोएडा के मेट्रो अस्पताल में भर्ती करवाया, जहां डाक्टरों ने उन्हें मृत घोषित कर दिया. बताया जा रहा है उन्हें चार से पांच गोलियां लगी हैं. जीतू भाजपा के मयूर विहार जिले में मंत्री थे, उनका कंस्ट्रक्शन का कारोबार भी था. दिन दहाड़े बीजेपी नेता की गोली मारकर हत्या होने के बाद पूरे इलाके में खौफ का माहौल है. घटना की जानकारी मिलते ही पुलिस मौके पर पहुंच गई है. आशंका जताई जा रही है कि जीतू की हत्या किसी आपसी रंजिश के कारण हुई होगी. हालांकि इस मामले पर पुलिस की ओर से कोई आधिकारिक बयान जारी नहीं किया गया है. बताया जा रहा है कि जीतू चौधरी अपने परिवार के साथ घड़ोली डेयरी फार्म में परिवार के साथ रहते थे. जीतू चौधरी के परिवार में पत्नी, दो बच्चों के अलावा दो भाई हैं. जीतू पिछले कई वर्षों से भाजपा से जुड़े हुए थे, जिला मंत्री से पहले वह जिले में प्रवक्ता की जिम्मेदारी संभाल चुके थे. गाजियाबाद में डबल मर्डर एक तरफ दिल्ली में बीजेपी नेता की खुलेआम गोली मारकर हत्या कर दी गई है. तो वहीं राजधानी से सटे गाजियाबाद में डबल मर्डर की घटना हुई है. मामला कविनगर थाना क्षेत्र के वेव सिटी इलाके का है. जानकारी के मुताबिक बुधवार देर शाम वेव सिटी पुलिस चौकी के पास मिले दो शव मिले. शवों को देखकर पहली नजर में ऐसा लग रहा है कि इनकी हत्या गोली मारकर की गई हो. गौर करने वाली बात यह है कि पुलिस अधिकारियों के मुताबिक वेव सिटी में मर्डर की जानकारी उस वक्त मिली जब पुलिस महानिरीक्षक, मेरठ परिक्षेत्र प्रवीण कुमार और वरिष्ठ पुलिस अधीक्षक,गाजियाबाद मय पुलिस बल के साथ अपराध की रोकथाम एंव आमजन में सुरक्षा का भाव जागृत करने के उद्देशय से थाना कौशाम्बी क्षेत्र में पैदल गश्त कर रहे थे. -",crime
"स्‍ट्रीट डॉग को खाना ख‍िलाने पर पड़ोसि‍यों ने आपा खोया, युवक का स‍िर फोड़ा","नई द‍िल्‍ली. देश की राजधानी द‍िल्‍ली में पालूत कुत्‍तों के साथ स्‍ट्रीट डॉग (Street Dog) को खाना ख‍िलाने को लेकर होने वाले झगड़ों की खबर आए द‍िन आती रहती हैं. इसको लेकर लोग एक दूसरे की जान लेने को उतर जाते हैं. ऐसा ही एक मामला शाहदरा जिला अंतर्गत मानसरोवार पार्क थाना (Mansarover Park Thana) इलाके का सामने आया है. जहां आवारा कुत्ते को खाना खिलाने पर तीन लोगों ने एक युवक पर जान लेवा हमला कर द‍िया. बताया जाता है क‍ि मानसरोवर पार्क के राम नगर इलाके में जगदीश प्रकाश (38) रहते हैं. वह जीव सेवा ट्रस्‍ट चलाते हैं और आवार कुत्‍तों को खाना ख‍िलाते हैं. इस तरह के मामले में उन पर क्षेत्र के तीन लोगों ने हमला कर द‍िया और उनका सिर फोड़ दिया. घायल जगदीश प्रकाश (38) का अस्पताल में उपचार चल रहा है, सिर में चार टांके लगाए गए हैं. पीड़ित के बयानों के आधार पर पुलिस गैर इरादतन हत्या के प्रयास का मामला दर्ज कर जांच कर रही है. घटना सोमवार को बताई जाती है. ं: Delhi Crime: मामूली व‍िवाद में पर‍िच‍ित ने ली थी युवक की जान, तीन माह बाद पोस्‍टमार्टम र‍िपोर्ट से हुआ खुलासा पीड़ित का कहना है क‍ि वह जीव सेवा ट्रस्ट नाम से संस्‍था चलाते हैं जोक‍ि आवारा पशुओं की देखभाल करती है. वह सोमवार को घर के पास गली में एक आवारा कुत्ते को खाना खिला रहे थे. पड़ोस में रहने वाले अनिल जैन ने छत से उनसे कहा कि यहां कुत्ते को मत खिलाओ. जगदीश ने कारण पूछा तो अनिल भड़क गया और बोला कि नीचे आकर बताता हूं. इसके बाद अनिल जैन के साथ दो और लोग आ गए. वे कुत्ते को खाना खिलाने पर कहासुनी करने लगे. इसके बाद दो आरोपियों ने जगदीश का हाथ पकड़ लिया और अनिल ने ईंट से सिर पर वार कर जगदीश को गंभीर रूप से घायल कर दिया. इससे वह लहूलुहान होकर जमीन पर गिर गए. आवाज सुनकर लोग जमा हुए और पुलिस को सूचना दी. पुलिस मौके पर पहुंची और जगदीश को जीटीबी अस्पताल लेकर गई, जहां उनका उपचार चल रहा है.",crime
"मंगेतर को मिलने बुलाया और बोली- 'आंखें बंद करो, सरप्राइज दूंगी...', फिर जो हुआ जानकर काँप उठेगी रूह","विशाखापट्टनम: आंध्र प्रदेश के विशाखापट्टनम से चौंका देने वाली घटना सामने आई है। जहां पर एक लड़की ने अपने मंगेतर का क़त्ल करने की कोशिश की। दरअसल माता-पिता ने बेटी की शादी के लिए एक लड़का चुना जो युवती को पसंद नहीं आया। फिर उसने लड़के को मुलाकात करने के लिए बुलाया। मुलाकात के चलते युवती ने सरप्राइज देने के लिए लड़के को आंख बंद करने के लिए बोला तथा चाकू से उसके गले पर हमला कर दिया। जिसमें वो गंभीर तौर पर चोटिल हो गया तथा उसे हॉस्पिटल में एडमिट कराया है, जहां वो जिंदगी और मौत से जूझ रहा है। ये मामला विशाखापट्टनम के चोडावरम में हुआ। पुलिस ने बताया कि चोटिल रामू नायडू और पुष्पा की अगले महीने शादी होनी थी। 22 वर्षीय पुष्पा स्कूल छोड़ चुकी है, जबकि रामू नायडू हैदराबाद के CSIR में वैज्ञानिक हैं। रामू को पुष्पा से शादी के लिए उसके माता-पिता ने पसंद किया था। दोनों की सगाई हो चुकी थी तथा 20 मई को दोनों की शादी होने वाली थी। किन्तु पुष्पा यह शादी नहीं करना चाहती थी तथा अपने माता-पिता से इस शादी के लिए मना कर चुकी थी। किन्तु परिवार के लोग उस पर जोर डाल रहे थे। वही सोमवार रामुनायुडु अपनी मंगेतर पुष्पा से मुलाकात करने अनकापल्ली गया हुआ था, जहां दोनों ने पहले शॉपिंग की फिर साईबाबा आश्रम की पहाड़ी पर गए। तत्पश्चात, युवती ने अपने मंगेतर को सरप्राइज कुछ देने के लिए बोला तथा उसकी आंखें अपने दुपट्टे से बांध दी तथा चाकू से उसका गला रेत दिया। जिसमें वो गंभीर तौर पर घायल हो गया। घटना सामने आने के पश्चात् लड़की ने रामू के घायल होने की झूठी कहानी पुलिस को बताई कहा कि वो मोटरसाइकिल से गिर गया था। मगर घायल रामू ने पुलिस अपने बयान में घटना की पूरी खबर दे दी। अब पुलिस द्वारा मामले की जाँच की जा रही है। लखनऊ में सपा नेता की पीट-पीटकर हत्या, परिजनों ने अस्पताल पर लगाए गंभीर आरोप अभिनेता दिलीप को केरल हाई कोर्ट ने दिया बड़ा झटका, चलाया जाएगा ये केस बेखौफ हुए बदमाश! घर से बाहर निकलते ही टीचर को किया गोलियों से छलनी, जाँच में जुटी पुलिस",crime
"बिहार: ट्यूशन टीचर 6 साल तक करता रहा रेप, शादी के बाद पति को भेज दी अश्लील फोटो और वीडियो",बिहार के मुजफ्फरपुर में ट्यूशन टीचर छात्रा का 6 सालों तक यौन शौषण करता रहा. दूसरी जगह शादी होने के बाद आरोपी टीचर ने छात्रा के अश्लील वीडियो वायरल कर उसके पति को भेज दिए. पीड़िता ने थाने में शिकायत दर्ज कराई और तुरंत ही कार्रवाई करते हुए पुलिस ने आरोपी को गिरफ्तार कर लिया.  पीड़िता का आरोप है कि टीचर ने डरा धमकाकर उससे साथ रेप किया फिर उसकी अश्लील फोटो और वीडियो बनाए.आरोपी उसे ब्लैकमेल कर उसका 6 साल तक दुष्कर्म करता रहा. फिर छात्रा की 2021 में किसी दूसरे युवक से शादी हो गई लेकिन ये बात टीचर को यह बात पसंद नहीं आई और वो लगातार उसे फोन कर परेशान करने लगा और संबंध बनाने का दबाव बनाने लगा. जब पीड़िता ने विरोध करना शुरू किया तो आरोपी टीचर ने छात्रा का अश्लील वीडियो और फोटो पति के मोबाइल पर भेज दिए. पीड़िता के पति ने वीडियो देखा और दंग रह गया. इस पर उसने आपत्ति जताई और पीड़िता अपने मायके आ गई. जहां उसने अपने परिजनों को मामले की जानकारी दी. बताया जा रहा है कि छात्रा का रिश्ता टूटने के कगार पर है. पीड़िता के पिता ने बताया कि साल 2015 में बेटी को पढ़ाने के लिए गांव में ही एक ट्यूशन लगा दिया था. इसी दौरान आरोपी टीचर ने उनकी बेटी को अपने झांसे में ले लिया और उसके साथ जबरन संबंध बनाने लगा. फिर उसकी अश्लील तस्वीर खींची और ब्लैकमेल कर उसके साथ 6 साल तक संबंध बनाता रहा.,crime
"कार से टक्कर बाद हुई कहासुनी में BJP नेता ने बाइक सवार युवक को मारी दी गोली, हालत गंभीर","UP News: उत्तर प्रदेश के बरेली जिले में भारतीय जनता पार्टी के नेता प्रदीप अग्रवाल की कार की टक्कर एक बाइक से हो गई. जिससे आक्रोशित दो युवकों से उनकी कहासुनी हो गई. विवाद बढ़ने पर बीजेपी नेता ने रिवॉल्वर से फायर कर दिया. इससे सुभाषनगर की इफ्को कॉलोनी में रहने वाले बाइक सवार हितेश गोली लगने से घायल हो गए. गोली उनके पेट में लगी है. पुलिस ने घायल को अस्पताल में भर्ती कराकर आरोपी बीजेपी नेता को अरेस्ट कर लिया है. पुलिस मुकदमा दर्ज कर मामले की जांच कर रही है. प्रदीप अग्रवाल बीजेपी संघठन में महानगर उपाध्यक्ष हैं. हितेश पॉलीटेक्निक का छात्र है और उसके पिता लखीमपुर में सिपाही के पद पर तैनात हैं. सरकार की संघठन और मंत्रियों पर लगाम के बाद भी कुछ बीजेपी के नेताओं में सत्ता का नशा दिखने लगा है. ताजा मामला बरेली के सुभाषनगर थाना क्षेत्र का है. जहां बीजेपी के महानगर उपाध्यक्ष प्रदीप अग्रवाल उर्फ कल्लू ने एक युवक को कार-बाइक टकराने के मामूली विवाद में कहासुनी के बाद गोली मार दी. युवक को गंभीर हालत में निजी अस्पताल में भर्ती कराया गया है, जहां युवक का इलाज चल रहा है. पीड़ित के परिजनों का कहना है कि उनके परिवार का बेटा शादी समारोह में शामिल होने के लिए मणिनाथ जा रहा था. इसी दौरान प्रदीप अग्रवाल का और उनके बेटे का गाड़ी में टक्कर होने के चलते विवाद हो गया. इसी विवाद में प्रदीप अग्रवाल ने अपने किसी साथी की मदद से तैश में आकर गोली मार दी. पीड़ित युवक हिमेश के पिता महावीर ने बताया कि वह लखीमपुर खीरी के सदर कोतवाली में तैनात है. उनका बेटा हिमेश देर रात अपने साथी प्रियांश के साथ शादी समारोह में जा रहा था. जैसे ही उनकी बाइक चौपाल पुल पर पहुंची तो इसी बीच बीजेपी जिला उपाध्यक्ष महानगर प्रदीप अग्रवाल उर्फ कल्लू अपनी गाड़ी से कहीं जा रहे थे. इसी दौरान दोनों गाड़ियों में टक्कर हो गई. आरोप है कि प्रदीप ने अपनी गाड़ी में से पिस्टल निकालकर पहले डराने को हवाई फायरिंग की, जिसका उन्होंने विरोध किया तो प्रदीप ने उन पर भी फायरिंग कर दी. एसएसपी रोहित सजवाण ने बताया कि सुभाषनगर थाना क्षेत्र के अंतर्गत एक चार पहिया वाहन और दो पहिया वाहन में टक्कर हो गई थी. इसी बात को लेकर दोनों पक्षों में विवाद हुआ था. विवाद के दौरान कार में सवार व्यक्ति ने अपनी लाइसेंसी पिस्टल से फायर किया था, जिसमें मोटरसाइकिल सवार व्यक्ति को गोली लगी थी. युवक को पहले सरकारी अस्पताल में भर्ती कराया गया था. बाद में एक निजी अस्पताल में भर्ती कराया गया है. तहरीर के अनुसार मुकदमा लिख लिया गया है. पुलिस ने धारा 307 और 323 में जान से मारने का प्रयास और मारपीट में मुकदमा लिखा है. नियमानुसार कार्रवाई की जाएगी.",crime
"रेलवे स्‍टेशन पर यात्र‍ियों का पलक झपकते उड़ा लेती थी सामान, ग‍िरफ्तार हुई","नई द‍िल्‍ली. द‍िल्‍ली मेट्रो के अलावा रेलवे स्‍टेशनों (Railway Stations) पर भी यात्र‍ियों की पॉकेट मारने, सामान चोरी करने और छीना झपटी करने वाले अपराध‍ियों का ग‍िरोह सक्र‍िय है. इन अपराध‍ियों पर अंकुश लगाने के ल‍िए रेलवे और द‍िल्‍ली पुल‍िस दोनों ही लगातार कार्रवाई कर रही हैं. ताजा मामला नई दिल्ली रेलवे स्टेशन (New Delhi Railway Station) थाने का सामने आया है जहां पुलिस टीम ने रेलवे स्टेशन के आसपास यात्रियों के सामान को चोरी करने के अलावा उनके साथ छीना-झपटी की वारदात को अंजाम देने वाली एक महिला चोर को गिरफ्तार किया है. बताया जाता है क‍ि आरोपी मह‍िला खासकर मह‍िला पैसेंजर्स को ही अपना न‍िशाना बनाती थी. इसके कब्जे से पुलिस ने करीब चार लाख के जेवरात और 45,000 नकदी बरामद की है. ग‍िरफ्तार की गई आरोपी मह‍िला की पहचान श्‍वेता के रूप में की गई है जोक‍ि द‍िल्‍ली के रघुवीर नगर इलाके में रहती है. इस मह‍िला के ख‍िलाफ पहले से ही पुरानी और नई दिल्ली रेलवे स्टेशन थाने में चोरी के कई मामले दर्ज हैं. ं : Delhi Crime: मामूली व‍िवाद में पर‍िच‍ित ने ली थी युवक की जान, तीन माह बाद पोस्‍टमार्टम र‍िपोर्ट से हुआ खुलासा नई दिल्ली रेलवे पुलिस उपायुक्त जितेंद्र मणि ने बताया कि 15 अप्रैल को सरिता विहार निवासी एक शिकायतकर्ता ने नई दिल्ली पुलिस स्टेशन में शिकायत दर्ज कराते हुए बताया कि वह अपने परिवार के साथ ट्रेन में चढ़ने के लिए नई दिल्ली रेलवे स्टेशन पहुंची. एस्केलेटर के जरिए वे लोग प्लेटफॉर्म पर पहुंचे तो उनके पास एक महिला आई. थोड़ी देर बाद उन्हें पता चला कि उनका पर्स गायब है. पर्स में सोने के कई जेवरात थे. इसके बाद पीड़ित ने पुलिस से शिकायत की. मामले को गंभीरता से लेते हुए पुलिस ने तफ्तीश शुरू की. जांच पड़ताल के दौरान 18 अप्रैल को टीम के सदस्‍य एएसआई यादराम, हेड कांस्टेबल सतीश राठी और महिला कॉन्स्टेबल सादी वर्दी में सीमा अजमेरी गेट साइड में गश्त कर रहे थे. पुलिस टीम नई दिल्ली रेलवे स्टेशन की तरफ जाने वाले लोगों पर नजर रख रही थी. गश्त के दौरान करीब 3:30 बजे उन्होंने एक संदिग्ध महिला को देखा. जिसका चेहरा और डील-डौल कुछ अपराधियों से मेल खा रहा था. इसके बाद पुलिस ने फौरन कार्रवाई करते हुए उसे हिरासत में लिया. महिला के बैग की तलाशी लेने पर पुल‍िस टीम को सोने का हार, एक सोने का लॉकेट और 45,000 कैश बरामद हुआ. पुल‍िस ने जब उक्‍त महि‍ला से सख्‍ती के साथ पूछताछ की तो उसने स्टेशन से जेवरात चोरी करने का जुर्म कबूल कर लिया. पुलिस ने आरोपी के खिलाफ कई संगीन धाराओं में मुकदमा दर्ज कर जेल भेज दिया है. बताते चलें क‍ि हाल ही में मेट्रो पुल‍िस ने भी आधा दर्जन मह‍िला चोरों को हर‍िद्वार, उत्‍तराखंड से ग‍िरफ्तार क‍िया था जोक‍ि द‍िल्‍ली के आनंद पर्बत की एक झुग्‍गी कालोनी में रहती थी. वह सभी मेट्रो ट्रेन, रेलवे स्‍टेशनों और बस अड्डों पर लोगों के सामान पर हाथ साफ करती थीं.",crime
"VIDEO: सिर पर विग लगाकर चिपका रखा था 30 लाख का सोना, एयरपोर्ट पर यूं पकड़ा गया शख्स","विदेशों से सोने की तस्करी के लिए लोग अजीबो गरीब तरकीब अपनाते हैं, बावजूद इसके वह कस्टम विभाग की नजरों से नहीं बच पाते हैं. बुधवार को ऐसा ही एक मामला राजधानी दिल्ली के इंदिरा गांधी इंटरनेशनल एयरपोर्ट से सामने आया है. शख्स ने कस्टम की नजरों से बचने के लिए सोने को ऐसी जगह छिपाया था, जिसे पकड़ पाना बहुत मुश्किल था. शख्स ने कस्टम विभाग के अधिकारियों से बचने के लिए सोने को अपने बालों की विग और मलाशय में छिपाया था. शख्स के बालों के ऊपर चिपके विग में सोने को देखकर कस्टम के अधिकारी भी हैरान रह गए. दरअसल, बुधवार को आईजीआई एयरपोर्ट के टर्मिनल 3 से अबू धाबी से लौट रहे शख्स पर कस्टम विभाग के अधिकारियों को शक हुआ. शक के आधार पर अधिकारियों ने शख्स के बैग और सामान की तलाशी ली. पहले तो कुछ समझ नहीं आया. सिर पर बाल होने की वजह से कस्टम विभाग की टीम को कई बार जांच करनी पड़ी. अंत में पता चला कि सिर के बीच में वह नकली बाल (विग) लगाए हैं. कस्टम टीम ने विग को सिर से निकाला तो नीचे पॉलीथिन में सोने का 630.45 ग्राम सोना चिपका हुआ मिला. बरामद सोने की कीमत 30.55 लाख बताई जा रही है. कस्टम विभाग के अधिकारियों के मुताबिक, आईजीआई एयरपोर्ट टर्मिनल 3 अबू धाबी से लौट रहे एक यात्री ने सोना अपने विग के नीचे और मलाशय में एक थैली में छिपाया था. अधिकारी ने कहा कि विग के अंदर और मलाशय से सोना बरामद हुआ. इसका वीडियो भी बनाया गया है. वीडियो में साफ देखा जा सकता है कि अधिकारी शख्स की विग हटाते हैं, जिसके नीचे से काले पैकेट में सोना सिर से चिपकाकर रखा गया था. अधिकारियों ने विग के अंदर सोना छिपाकर लाने वाले शख्स को फिलहाल गिरफ्तार कर लिया है और पूछताछ कर रही है. माना जा रहा है कि इस शख्स के तार किसी बड़े गोल्ड स्मलिंग गैंग से जुड़े हो सकते हैं. -",crime
"लखनऊ में सपा नेता की पीट-पीटकर हत्या, परिजनों ने अस्पताल पर लगाए गंभीर आरोप","लखनऊ: उत्तर प्रदेश की राजधानी लखनऊ में एक युवक की पीट-पीटकर हत्या किए जाने का मामला सामने आया है. बताया जा रहा है कि युवक समाजवादी पार्टी (सपा) की व्यापार सभा का पूर्व जिला सचिव था. घटना के दिन लाठी-डंडों व धारदार हथियारों से बेरहमी से पीटा गया. इसके बाद नाजुक हालत में ट्रामा सेंटर में भर्ती कराया गया, हालांकि एक दिन बाद युवक ने दम तोड़ दिया. परिवार वालों का आरोप है कि बिना ठीक हुए बेटे को अस्पताल ने डिस्चार्ज कर दिया था. मृतक की 6 माह पहले ही शादी हुई थी. पुलिस ने 2 नामजद समेत 5 लोगों के खिलाफ केस दर्ज कर लिया है और आगे की कार्यवाही की जा रही है. जानकारी के अनुसार, लखनऊ के थाना PGI क्षेत्र में रहने वाला रोहित यादव को रेवता पुर के रहने वाले सचिन यादव ने फोन करके सेक्टर-8 बाजार बुलाया था. आरोप है कि सचिन और उसके पांच साथियों ने मिलकर रोहित के साथ गाली-गलौज की और लाठी डंडे से पिटाई शुरू कर दी. रोहित को ट्रामा सेंटर में भर्ती कराया गया, जहां उसकी मौत हो गई. परिवार की ओर से सचिन, शिवकुमार सहित पांच लोगों पर हत्या का केस दर्ज कराया गया है. पुलिस हमलावरों की खोजबीन कर रही है. पुलिस कमिश्नर डीके ठाकुर के अनुसार, 'एक युवक की मौत हो गई है, वह ट्रामा सेंटर में भर्ती था, घर वालों ने पिटाई का इल्जाम लगाया है, जिसकी FIR थाने में दर्ज कर ली गई है. आरोपियों की तलाश की जा रही है और जल्द ही गिरफ्तारी कर आगे की कार्यवाही की जाएगी.' अभिनेता दिलीप को केरल हाई कोर्ट ने दिया बड़ा झटका, चलाया जाएगा ये केस बेखौफ हुए बदमाश! घर से बाहर निकलते ही टीचर को किया गोलियों से छलनी, जाँच में जुटी पुलिस केरल अभिनेत्री पर हमला मामला: उच्च न्यायालय ने अभिनेता दिलीप की याचिका खारिज की",crime
"सिंघम स्टाइल में गुंडों पर चला पुलिस का डंडा, हाथ जोड़कर मांगी माफी और फिर....","महाराष्ट्र के चंद्रपुर में दहशत फैलाने वाले गुंडों की पुलिस ने सिंघम स्टाइल में सरेआम धुनाई कर दी. पुलिस के डंडे पड़ते ही गुंडों की सारी दबंगई गायब हो गई और हाथ जोड़कर माफी मांगने लगे. मामला जुनोना परिसर का है. यहां अक्सर गुंडे हथियार के दम पर लोगों से मारपीट और जबरन वसूली करते थे. महिलाओं से छेड़छाड़ करते थे और बच्चों को भी परेशान करते थे. इलाके के लोग इनकी इस हरकत से इतने परेशान आ गए कि उन्होंने पुलिस में शिकायत दे दी. पुलिस ने मामले को गंभीरता से लिया और मंगलवार की रात जब लोगों ने पुलिस को गुंडों के इलाके में आने की सूचना दी तो पुलिस फौरन मौके पर पहुंची. उन्होंने गुंडों को पकड़ा और बीच सड़क पर डंडे से जमकर पिटाई कर डाली. पिटाई से पुलिस के सामने गुंडों की सारी गुंडागर्दी निकल गई और वे पुलिस से माफी मांगने लगे. पुलिस ने नंदू टांक और बिक्रम नामक इन दो गुंडों से एक पिस्तौल भी बरामद की. पुलिस जब गुंडों की पिटाई कर रही थी तो वहां खड़े सभी लोग देख रहे थे. दोनों आरोपी पुलिस से माफी मांगने लगे. लेकिन पुलिस ने उनकी जमकर क्लास ली. फिर गिरफ्तार करके थाने ले गए. वहां उनसे पूछताछ की जा रही है. और बाकी गुंडों के बारे में भी पता लगाया जा रहा है. गुंडों से परेशान हो गए थे नागरिक जुनोना के एक स्थानीय नागरिक ने बताया कि इन गुंडों के कारण इलाके के लोगों का बाहर निकलना मुश्किल हो गया था. ये लोग हथियार के दम पर लोगों को परेशान करते थे. इनके द्वारा जबरन वसूली, मारपीट, छेड़छाड़ और बदतमीजी से परेशान होकर लोगों ने पुलिस में शिकायत दी. पुलिस की इस कार्रवाई से बाकी गुंडों में भी खौफ रहेगा और वे ऐसा करने से सौ बार सोचेंगे.",crime
सत्तर वर्षीय व्यक्ति पर चार वर्षीय बच्ची के साथ दुष्कर्म का आरोप,"नगांव (असम), 20 अप्रैल (हि.स.)। नगांव जिला के बटद्रवा थाना अंतर्गत रामपुर पाम इलाके में मानवता को शर्मसार करने वाली घटना सामने आई है। घटना के अनुसार एक 70 वर्षीय व्यक्ति पर चार साल की बच्ची के साथ दुष्कर्म का आरोप लगा है। इसको लेकर लोगों में भारी नाराजगी देखी जा रही है। पुलिस आरोपित को गिरफ्तार करने में जुटी है। पुलिस सूत्रों ने बुधवार को बताया है कि रास्ते पर खेल रही बच्ची को चॉकलेट का लालच देकर घर के अंदर बुलाकर उसके साथ 70 वर्षीय इदरीश अली नामक व्यक्ति ने दुष्कर्म किया। घटना बटद्रवा थाना क्षेत्र में घटी। बच्ची के परिजनों ने बटद्रवा थाने में प्राथमिकी दर्ज करायी है। घटना को लेकर इलाके में तनाव है। पीड़ित बच्ची के परिजनों के साथ ही स्थानीय लोगों ने प्रशासन से आरोपित को फांसी देने की मांग की है। पुलिस दर्ज प्राथमिकी के आधार पर मामले की जांच में जुटी हुई है। हिन्दुस्थान समाचार/ अरविंद",crime
"दरभंगा: 10 साल की बच्ची की हत्या मामले में 13 साल बाद आया फैसला, 7 महिलाओं को उम्रकैद","बिहार के दरभंगा में व्यवहार न्यायालय ने 10 साल की बच्ची की हत्या में सात महिलाओं को दोषी माना. सभी सात महिलाओं को आजीवन कारावास की सजा सुनाई है. बुधवार को कोर्ट का यह फैसला 13 साल बाद आया है. कोर्ट के फैसले के बाद पीड़ित परिवार के वकील रेणु झा ने कहा कि सातों महिलाओं को कोर्ट ने दोषी मानते हुए उम्रकैद की सजा सुनाई. उन्होंने कहा कि इन लोगों पर आरोप था कि उन्होंने दस वर्षीय बच्ची को पीट-पीटकर मौत की नींद सुला दी थी. दरअसल, साल 2009 में हायाघाट प्रखंड के छतौना गांव निवासी योगेंद्र यादव और उनके पड़ोसी में रास्ते को लेकर विवाद चल रहा था. योगेंद्र यादव की बेटी राजबंती खाना लेकर अपने पिता के पास जा रही थी. इसी दौरान बच्ची को पड़ोसी की सात महिलाओं ने रोक दिया और बेरहमी से पिटाई कर डाली, जिससे वह अधमरा हो गई. आनन-फानन में बच्ची को अस्पताल में भर्ती करवाया गया, लेकिन इलाज के दौरान बच्ची ने दम तोड़ दिया. इसके बाद योगेंद्र यादव ने 7 महिलाएं- बुच्ची देवी, मुनर देवी, मनयोगिया देवी, सीता कुमारी, इंदु देवी, चघुरन देवी, भुखनी देवी पर बच्ची की हत्या का मामला दर्ज कराया. कोर्ट ने 13 साल बाद सातों महिला को दोषी मानते हुए आजीवन कारावास की सजा सुनाई है. पीड़ित परिवार के वकील रेणु झा ने कहा कि यह घटना वर्ष 2009 की है. लंबे वक्त के बाद पीड़ित परिवार को न्याय मिला है. हायाघाट निवासी योगेंद्र यादव और उनके पड़ोसी के बीच रास्ता को लेकर विवाद चल रहा था. उसी क्रम में योगेंद्र यादव की बेटी खाना लेकर जा रही थी और इन महिलाओं ने 10 वर्षीय बच्ची को पीट पीट कर अधमरा कर दिया. इलाज के दौरान उसकी मौत हो गई. इसी मामले में कोर्ट ने अपना फैसला सुनाते हुए सातों महिला को आजीवन कारावास की सजा सुनाई. वकील रेणु झा कहा कि हमें बहुत खुशी हो रही है कि 10 वर्ष की नन्ही जान को इंसाफ दिलाने में हमें आज कामयाबी मिली है. बता दें कि दरभंगा व्यवहार न्यायालय में एक साथ सात महिलाओं को उम्रकैद कारावास की सजा इसके पूर्व कभी भी नहीं दी गई. ये भी पढ़े...",crime
"बिहार: शराबबंदी के बाद बढ़ी हथियारों की तस्करी, STF की छापेमारी से हुआ खुलासा","बिहार में पूर्ण शराबबंदी लागू है. जिसके बाद से हथियारों की तस्करी काफी बढ़ गई है. खुफिया सूत्रों की मानें, तो पहले की अपेक्षा शराब माफिया और शराब से जुड़े अपराधियों ने खूब हथियार खरीदे हैं. बिहार पुलिस की एसटीएफ टीम ने दो हथियार तस्करों को हथियार और गोली के साथ गिरफ्तार किया है. उनकी गिरफ्तारी संघमित्रा एक्सप्रेस से की गई है. दोनों तस्कर अंतरराज्यीय गिरोह के सदस्य बताए जा रहे हैं. एसटीएफ ने उन्हें गिरफ्तार करने के बाद आरा जीआरपी के हवाले कर दिया है. दरअसल, एसटीएफ ने गुप्त सूचना के आधार पर दोनों तस्करों को गिरफ्तार किया है. गिरफ्तार तस्करों के नाम विक्की तिवारी और विरमन तिवारी बताया जा रहा है. जो भोजपुर के शाहपुर थाना इलाके के बरिसवन और नोखा के गम्हरिया गांव के रहने वाले हैं. इनमें से एक बीएसएफ का ड्रेस पहने हुए था. जिसके पास पुलिस ने बीएसएफ का फर्जी आई कार्ड, नागालैंड और जम्मू-कश्मीर का दो जाली लाइसेंस बरामद किया है. ये लोग लाइसेंस के बल पर अलग-अलग हथियारों की तस्करी करते थे. एसटीएफ के साथ जीआरपी भी दोनों तस्करों से पूछताछ करने में जुटी है. डीएसपी प्रशांत कुमार ने बताया कि गिरफ्तार तस्कर हरियाणा के बहादुरगढ़ से हथियार लेकर आरा आ रहे थे. जिनके पास से पुलिस ने डबल बैरल बंदूक, एक देसी पिस्टल और दो मैगजीन के साथ 554 जिंदा कारतूस और बीएसएफ से जुड़े दस्तावेज बरामद किए हैं. पुलिस दोनों से पूछताछ कर गिरोह के अन्य सदस्यों का पता लगाने में जुटी है. ये भी पढ़े...",crime
"दिल्ली पुलिस ने मुठभेड़ के बाद आर्म्स सप्लायर को दबोचा, जहांगीरपुरी हिंसा में कनेक्शन तलाश रही पुलिस","दिल्ली पुलिस ने एनकाउंटर के बाद एक आर्म्स सप्लायर को गिरफ्तार किया है. आरोपी आर्म्स सप्लायर दिल्ली के जहांगीरपुरी इलाके का रहने वाला है. पुलिस ने बताया कि आरोपी के खिलाफ पहले से अलग-अलग धाराओं के तहत 60 अपराधिक मामले दर्ज हैं. फिलहाल, जहांगीरपुरी हिंसा मामले में आरोपी का कोई कनेक्शन नहीं मिला है. पुलिस आरोपी से पूछताछ करेगी. जानकारी के मुताबिक, आर्म्स सप्लायर के खिलाफ पुलिस को जानकारी मिली थी. इसके बाद पुलिस आरोपी को जब दबोचने पहुंची तब उसकी ओर से पुलिस पर फायरिंग कर दी गई. इसके बाद पुलिस ने जवाबी कार्रवाई की. इस दौरान पुलिस की गोली लगने से आरोपी आर्म्स सप्लायर घायल हो गया. इसके बाद पुलिस ने उसे दबोच लिया. फिलहाल, पुलिस की निगरानी में उसे इलाज के लिए अस्पताल में भर्ती कराया गया है. पुलिस के मुताबिक, आरोपी के पास से एक बेैग भी बरामद किया गया है. पुलिस को बैग में से कई बंदूक मिली हैं. फिलहाल, बैग को जब्त कर पुलिस आगे की कार्रवाई में जुटी हुई है. हनुमान जयंती पर हिंसा में अवैध हथियारों का हुआ था इस्तेमाल बता दें कि हनुमान जयंती के मौके पर दिल्ली के जहांगीरपुरी हिंसा में बड़े पैमाने पर अवैध हथियारों का इस्तेमाल किया गया था. आरोपी को पकड़े जाने के बाद इस संबंध में जांच पड़ताल की गई है. फिलहाल, जहांगीरपुरी हिंसा मामले में आरोपी का कोई कनेक्शन पुलिस को नहीं मिला है. पुलिस इस संबंध में आरोपी से पूछताछ करने की तैयारी में जुटी है. आर्म्स सप्लायर के खिलाफ पहले से दर्ज हैं 60 मामले जानकारी के मुताबिक, पकड़े गए आरोपी आर्म्स सप्लायर के खिलाफ पहले से 60 से ज्यादा मामले दर्ज हैं, चूंकि हनुमान जयंती पर हुए हिंसा में अवैध हथियारों का इस्तेमाल किया गया था, इसलिए इस संबंध में आरोपी से पूछताछ और जानकारी जुटाने की कोशिश की जाएगी. क्या है जहांगीरपुरी हिंसा का पूरा मामला? जहांगीरपुरी इलाके में शनिवार को हनुमान जयंती शोभायात्रा के दौरान दो समुदायों के बीच संघर्ष हो गया था जिसमें आठ पुलिस कर्मी और एक स्थानीय शख्स जख्मी हो गया था. पुलिस के मुताबिक, संघर्ष के दौरान पथराव और आगज़नी की घटनाएं हुई थी और गाड़ियों को भी जला दिया गया था.",crime
"Lucknow : दाम कम नहीं करने पर भाई-बहन ने मिलकर सब्जी बेचने वाली महिला को पीटा, वीडियो वायरल","उत्तर प्रदेश की राजधानी लखनऊ में भाई-बहन ने सब्जी बेच रही महिला की सरेआम जमकर पिटाई कर दी. मौके पर मौजूद कुछ पुलिसकर्मियों ने उन्हें रोकने की कोशिश की लेकिन वो महिला को लगातार पीटते रहे. बीच-बचाव के दौरान महिला सिपाही भी हाथापाई की शिकार हो गई. पुलिस ने मारपीट करने वाले दोनों युवक और उनकी बहन को गिरफ्तार कर लिया है. यह मामला राजधानी लखनऊ के गुडंबा थाना क्षेत्र के अंतर्गत कुर्सी रोड का है. वीडियो के वायरल होते ही पुलिस कमिश्नर डीके ठाकुर ने एक्शन लेते हुए आरोपी को पकड़ कर जेल के सलाखों के पीछे डाल दिया. आरोपी की पहचान आशीष और विवेक के तौर पर हुई है. पुलिस ने पीड़िता की तहरीर पर आरोपियों के खिलाफ मुकदमा दर्ज कर लिया है. बताया जा रहा है कि सब्जी विक्रेता राम दुलारी का सेक्टर-11 निवासी आशीष और आंचल से सब्जी खरीदने के दौरान मोल-भाव को लेकर विवाद हो गया. यह मामला इतना बढ़ गया कि राम दुलारी और आशीष की बहन आंचल के बीच मारपीट शुरू हो गई. इसके बाद आशीष और उसके पिता बराती लाल ने भी महिला से मारपीट शुरू कर दी. इसी बीच पहुंची पुलिस की PRV 0522 और महिला सिपाही ने उनको रोकने की कोशिश की, लेकिन वह पुलिस टीम से भी उलझ गए. पुलिस द्वारा सख्ती से निपटने पर दोनों पक्ष शांत हुए. बता दें, महिला उत्पीड़न के प्रकरण और अन्य घटनाओं को लेकर मुख्यमंत्री योगी आदित्यनाथ ने गुडंबा थाना अध्यक्ष को निलंबित करने के निर्देश दिए थे. तो वहीं हल्के के दरोगा और बीट सिपाही के खिलाफ भी कार्रवाई की बात कही थी. वहीं एक और महिला की पिटाई का मामला सामने आया है. जिसमें कुछ युवक महिला को बुरी तरह से पीट रहे हैं.",crime
जहांगीरपुरी हिंसा: मास्टरमाइंड अंसार की नानी के घर बंगाल पहुंची क्राइम ब्रांच की टीम,"जहांगीरपुरी हिंसा के आरोपियों पर शिकंजा कसता जा रहा है. गृह मंत्रालय ने अंसार, सलीम, सोनू शेख, दिलशाद और अहीद के खिलाफ नेशनल सिक्योरिटी एक्ट (एनएसए) लगा दिया है. उत्तरी दिल्ली नगर निगम ने जहांगीरपुरी में अवैध निर्माण पर बुलडोजर चलाने के लिए पुलिसकर्मियों की तैनाती की मांग की है. वहीं दूसरी तरफ मामले की जांच कर रही दिल्ली पुलिस क्राइम ब्रांच की टीम अब आरोपियों की कुंडली खंगालने में जुटी है. दिल्ली पुलिस क्राइम ब्रांच की टीम अब अंसार की कुंडली खंगालने पश्चिम बंगाल गई है. क्राइम ब्रांच की तीन सदस्यीय टीम पश्चिम बंगाल पहुंची है. क्राइम ब्रांच की टीम अंसार की नानी के घर पहुंची जहां अंसार के पूरे परिवार को लेकर जानकारी जुटाई गई. क्राइम ब्रांच की टीम पूर्वी मिदनापुर जिले के महिषादल थाने पहुंची थी. अंसार की कुंडली खंगालने पश्चिम बंगाल पहुंची क्राइम ब्रांच की टीम में तीन सदस्य शामिल हैं. अंसार की नानी के घर के बाद क्राइम ब्रांच की टीम सोनू उर्फ युनूस के ठिकानों पर भी जाएगी. सोनू भी पश्चिम बंगाल का ही रहने वाला है. सोनू को क्राइम ब्रांच की टीम ने गोली चलाने के आरोप में गिरफ्तार किया है. क्राइम ब्रांच की टीम असलम के ठिकानों पर भी जाएगी. गौरतलब है कि जहांगीरपुरी में हनुमान जयंती के दिन 16 अप्रैल को शोभायात्रा निकली थी. शोभायात्रा के दौरान उपद्रव हुआ था. शोभायात्रा पर पथराव की घटना हुई थी. शोभायात्रा के दौरान पथराव के मामले में पुलिस ने अंसार समेत 20 से अधिक आरोपियों को गिरफ्तार किया है. दिल्ली पुलिस ने अंसार को जहांगीरपुरी हिंसा का मास्टरमाइंड बताया है.",crime
"कौशांबी: मामूली विवाद में लोहे की रॉड से पीटकर बुजुर्ग महिला की हत्या, आरोपी गिरफ्तार","उत्तर प्रदेश के कौशांबी में नशेड़ी युवक ने मामूली विवाद में 72 वर्षीय बुजुर्ग महिला की लोहे की रॉड से पीटकर हत्या कर दी. सुबह-सुबह जब ग्रामीणों की नींद खुली तो महिला की हत्या के बाद गांव में हड़कंप मच गया. घटना के बाद आरोपी अपने घर में ही छुप गया. सूचना मिलने के बाद पुलिस ने बुजुर्ग महिला के शव को पोस्टमॉर्टम के लिए भेजा. वहीं आरोपी को घर से गिरफ्तार कर लिया गया. पुलिस मामले की जांच में जुट गई है. जानकारी के मुताबिक, मृतक महिला सुखरानी देवी सैनी कोतवाली क्षेत्र के कानेमई गांव की रहने वाली थी. उसके पति राम विशाल की कई साल पहले मौत हो गई थी. उसकी चारों बेटियों की शादी पहले ही हो गई थी. सबसे छोटी बेटी और दामाद को सुखरानी अपने पास ही रखती थी, जिससे बुढ़ापे में कोई सहारा बन सके. रोजाना की तरह सुखरानी सुबह शौच करने के बाद घर के बाहर बैठी थी. तभी पड़ोसी युवक नशे में उसके पास आया. किसी बात को लेकर वह गाली गलौज करने लगा. जिस पर सुखरानी ने उसे घर जाने के लिए कहा. इसी दौरान युवक ने महिला के सिर पर लोहे की रॉड से जोरदार वार कर दिया. महिला लहूलुहान होकर जमीन पर गिर पड़ी. महिला के नाती अर्जुन ने शोर मचाया. आरोपी उसे भी मारने के लिए दौड़ा, लेकिन वह मौके से भाग निकला. शोर सुनकर ग्रामीण आने लगे तो आरोपी वहां से भागकर अपने घर के भीतर छुप गया. सूचना मिलने के बाद पुलिस ने शव को पोस्टमॉर्टम के लिए भेज दिया. आरोपी को गिरफ्तार कर पूछताछ की जा रही है. पुलिस अधीक्षक हेमराज मीणा ने बताया कि आरोपी राम प्रताप उर्फ ज्वाला सिंह मानसिक रोगी है. उसका मेडिकल कराया जा रहा है. मेडिकल रिपोर्ट के आधार पर आगे की कार्रवाई की जाएगी. इनपुट-(अखिलेश कुमार) ये भी पढ़ें",crime
IPC Section 65: जुर्माना न देने पर कारावास की अवधि को परिभाषित करती है आईपीसी की धारा 65,"भारतीय दंड संहिता (Indian Penal Code) में जुर्म (Offence) और उसकी सजा (Punishment) के प्रावधान (Provision) तो मिलते ही हैं, साथ-साथ अन्य मामलों (cases) की कानूनी जानकारी (legal Information) भी हासिल होती है. ऐसे ही आईपीसी (IPC) की धारा 65 (Section 65) में जुर्माना न देने पर कारावास की अवधि का प्रावधान किया गया है. तो चलिए जानते हैं कि आईपीसी (IPC) की धारा 65 इस बारे में क्या कहती है? आईपीसी की धारा 65 (IPC Section 65) भारतीय दंड संहिता (Indian Penal Code) की धारा 65 (Section 65) में बताया गया है कि जब कारावास और जुर्माना दोनों आदिष्ट किए जा सकते हैं, तब जुर्माना न देने पर कारावास की अवधि कितनी हो. IPC की धारा 65 के अनुसार, यदि अपराध (Crime) कारावास (Imprisonment) और जुर्माना (fine) दोनों से दण्डनीय (punishable) हो, तो वह अवधि, जिसके लिए जुर्माना देने में व्यतिक्रम होने की दशा के लिए न्यायालय (Court) अपराधी को कारावासित करने का निदेश (order to imprison) दे, कारावास की उस अवधि (that term of imprisonment) की एक चौथाई से अधिक न होगी, जो अपराध (Crime) के लिए अधिकतम नियत (maximum fixed) है. -- IPC Section 64: जुर्माना न देने पर कारावास का प्रावधान बताती है आईपीसी की धारा 64 क्या होती है आईपीसी (IPC) भारतीय दंड संहिता (Indian Penal Code) IPC भारत में यहां के किसी भी नागरिक (Citizen) द्वारा किये गये कुछ अपराधों (certain offenses) की परिभाषा (Definition) और दंड (Punishment) का प्रावधान (Provision) करती है. आपको बता दें कि यह भारत की सेना (Indian Army) पर लागू नहीं होती है. पहले आईपीसी (IPC) जम्मू एवं कश्मीर में भी लागू नहीं होती थी. लेकिन धारा 370 हटने के बाद वहां भी आईपीसी लागू हो गई. इससे पहले वहां रणबीर दंड संहिता (RPC) लागू होती थी. अंग्रेजों ने लागू की थी IPC ब्रिटिश कालीन भारत (British India) के पहले कानून आयोग (law commission) की सिफारिश (Recommendation) पर आईपीसी (IPC) 1860 में अस्तित्व में आई. और इसके बाद इसे भारतीय दंड संहिता (Indian Penal Code) के तौर पर 1862 में लागू किया गया था. मौजूदा दंड संहिता को हम सभी भारतीय दंड संहिता 1860 के नाम से जानते हैं. इसका खाका लॉर्ड मेकाले (Lord Macaulay) ने तैयार किया था. बाद में समय-समय पर इसमें कई तरह के बदलाव किए जाते रहे हैं.",crime
"Gujarat: B.Sc एग्जाम में बुक्स से नकल, 172 स्टूडेंट की कॉपियों में पाए गए सवालों के एक जैसे जवाब","Gujarat News: गुजरात के पाटन में हेमचंद्राचार्य नॉर्थ गुजरात यूनिवर्सिटी (एचएनजीयू) में साल 2021 में जून और दिसंबर महीने में बीएससी के अलग-अलग सेमेस्टर की परीक्षा हुई थीं. इस एग्जाम में 172 स्टूडेंट्स के एक जैसी नकल करने का मामला सामने आया है. मार्च-जून 2021 में बीएससी मेथेमैटिक्स सेमेस्टर-2 की परीक्षा में 19 छात्रों के जवाब सभी के एक जैसे पाए गए और अक्टूबर-दिसंबर 2021 में बीएससी केमिस्ट्री सेमेस्टर 5 की परीक्षा के दौरान 153 विद्यार्थियों ने एक जैसी नकल की. हेमचंद्राचार्य नॉर्थ गुजरात यूनिवर्सिटी के साथ कई कॉलेज जुड़े हुए हैं. बात साल 2021 की है. जहां मार्च-जून महीने में बीएससी मेथेमेटिक्स सेमेस्टर-2 की परीक्षा थी. एग्जाम के दौरान 19 छात्रों, जिन्होंने नकल की और अक्टूबर-दिसंबर 2021 में बीएससी केमिस्ट्री सेमेस्टर 5 की परीक्षा थी, जिसमें 153 छात्रों ने नकल की लेकिन ये नकलची छात्र परीक्षा के समय पकड़ में नहीं आए थे.  एग्जाम के दौरान जूनियर सुपरवायजर, सीनियर सुपरवायजर और ऑब्जर्वर होते हैं. एग्जाम रूम्स में सीसीटीवी कैमरे भी लगे थे लेकिन छात्रों को नकल करते हुए कोई क्यों नहीं पकड़ पाया. जब एग्जाम कॉपी जांच के लिए जाती हैं तब जाकर पता चलता है कि सभी स्टूडेंट्स ने बुक्स के जरिए सभी सवालों के जवाब लिखे हैं. 172 छात्रों ने हूबहू एक जैसे सवालों के जवाब लिखे थे. इस बात की सूचना एग्जाम के नियामक को दी गई जिसके बाद मार्च-जून महीने में बीएसपी मेथेमेटिक्स सेमस्टर 2 की परीक्षा के 19 स्टूडेंट्स के परिणामों को रद्द कर किया गया. एचएनजीयू परीक्षा शुद्धिकरण समिति के अध्यक्ष हरेश चौधरी ने कहा है कि निर्णय इस प्रकार से लिए जाते हैं, जिसमें हित की बात होती हो. छात्रों के लिए एक साल बहुत महत्त्वपूर्ण होता है इसलिए हम सभी के साथ बैठक कर इस मामले से जुड़े सभी लोगों को बुलाया जाता है. उसके बाद 7 दिन में इसका निर्णय लिया जाएगा. इसमें मार्च- जून महीने में बीएससी मेथेमेटिक्स सेमस्टर-2 की परीक्षा में 19 छात्रों के परिणामों को हमने रद्द कर दिया हैं. अक्टूबर-दिसंबर 2021 में बीएससी केमिस्ट्री सेमेस्टर 5 की परीक्षा में पाए गए 153 नकलची छात्रों के निर्णय भी इन 7 दिन में ले लिया जाएगा. (विपिन प्रजापति की रिपोर्ट)",crime
"मुंबई: मॉरीशस के प्रधानमंत्री के काफिले में जाने की कोशिश, दो युवक हिरासत में","मुंबई में मॉरीशस के प्रधानमंत्री प्रविंद जगन्नाथ के सुरक्षा काफिले में शराब के नशे में अपनी कार ले जाने की कोशिश करने के आरोप में पुलिस ने दो लोगों को गिरफ्तार किया है. पुलिस ने बुधवार को यह जानकारी दी है.  ये घटना सोमवार रात 1.50 बजे की है, जब मॉरीशस के प्रधानमंत्री प्रविंद जगन्नाथ का काफिला वेस्टर्न एक्सप्रेसवे हाईवे से बांद्रा वर्ली सी लिंक की ओर बढ़ रहा था. पुलिस ने कहा कि सड़क के उत्तर की ओर जाने वाले हिस्से पर तैनात एक ट्रैफिक पुलिस कांस्टेबल ने काफिले के गुजरने के लिए यातायात रोक दिया था, लेकिन एक कार में बैठे दो लोगों ने हॉर्न बजाना शुरू कर दिया. इन दोनों की पहचान आकाश अनिल शुक्ला (24) और संतोष गिंडे (22) के रूप में हुई है. पुलिस ने कहा कि गाड़ी सवार आकाश शुक्ला ने आगे बढ़ना शुरू कर दिया और लगातार हॉर्न बजाकर और मॉरीशस के प्रधानमंत्री के मार्ग में प्रवेश करने की कोशिश की. साथ ही पुलिस अधिकारियों को डराने-धमकाने की कोशिश की. पुलिस अधिकारियों ने दोनों को कार में आगे बढ़ने से रोकने की कोशिश की तो गिंडे ने उनके साथ गाली-गलौज की और अपने मोबाइल फोन पर वीडियो रिकॉर्ड करना शुरू कर दिया, जबकि शुक्ला ने एक्सीलेटर पर कदम रखा और पुलिस अधिकारियों को कुचलने और काफिले में घुसने की कोशिश की.  जब कार ने सी लिंक की ओर बढ़ने की कोशिश की तो कार को रोक लिया गया और दोनों को हिरासत में ले लिया गया. उन्हें भाभा अस्पताल ले जाया गया जहां मेडिकल परीक्षण में पुष्टि हुई कि वे नशे में थे. उन पर मोटर वाहन अधिनियम की अन्य धाराओं के अलावा भारतीय दंड संहिता (आईपीसी) की विभिन्न धाराओं के तहत मामला दर्ज किया गया था, जिसमें 186 (कर्तव्य के निर्वहन में लोक सेवक को बाधित करना), 279 (रैश ड्राइविंग) और 336 (जीवन को खतरे में डालना) शामिल हैं. अधिकारी ने कहा कि बाद में उन्हें जमानत पर रिहा कर दिया गया.",crime
"राजस्थान: पिता को लेकर चाची कर रही थी बदनाम, भतीजे ने गला घोंटकर कर दी हत्या","राजस्थान के बाड़मेर से अवैध संबंधों के चलते हत्या का मामला सामने आया है. जहां पर युवक ने अपनी चाची का गला दबाकर हत्या कर दी. बताया जा रहा है कि आरोपी के पिता के किसी महिला के साथ अवैध संबंध थे और चाची उन्हें हर जगह बदनाम कर रही थी. इसी के चलते भतीजे ने अपनी चाची को मार डाला. पुलिस ने आरोपी को गिरफ्तार कर जेल भेज दिया है. पुलिस ने आरोपी को मंगलवार को कोर्ट में पेश किया. अदालत ने आरोपी को 4 दिन के पुलिस रिमांड पर भेज दिया है. पुलिस हत्या से संबंधित हर पहलू की जांच कर आरोपी से पूछताछ कर रही है. महिला के परिजनों ने 13 अप्रैल को पुलिस में गुमशुदमी दर्ज करवाई थी. पीड़िता के पति ने अपनी शिकायत में लिखा था कि 10 अप्रैल को उसकी पत्नी कमला अपने उसके बड़े भाई के बेटे के साथ शादी के कपड़े लेने के लिए बाड़मेर शहर गई थी. जब वो शाम तक घर वापस नहीं लौटी तो उसकी तलाश शुरू की गई. लेकिन वो कहीं नहीं मिली. महिला के घर से निकलने के 2 घंटे बाद ही मोबाइल स्विच ऑफ आ रहा था. इस पर पुलिस ने गुमशुदगी दर्ज कर तलाश शुरू की. पुलिस ने महिला के कॉल डिटेल की जांच की और उसके फोन की लोकेशन ट्रेस करती रही और उसके भतीजे तक पहुंच गई. पुलिस ने आरोपी को हिरासत में लिया और सख्ती से पूछताछ की और उसने अपना गुनाह कबूल कर लिया. आरोपी की निशानदेही पर शव बरामद किया, लेकिन आधा शव जानवर खा चुके थे. मंगलवार को पुलिस ने आरोपी को न्यायालय में पेश कर 4 दिन के रिमांड पर लिया. नागाणा सीआई नरपतदान ने बताया कि आरोपी के पिता के किसी अन्य महिला के साथ अवैध संबंध थे और मृतका उन्हें लगातार बदनाम कर रही थी. इसी को लेकर आरोपी ने अपने चाची की हत्या कर दी.",crime
"आंध्र प्रदेश: 8 महीने तक 80 लोगों ने किया रेप... नाबालिग से ऐसी दरिंदगी, रूह कांप जाएगी","आंध्र प्रदेश से हैरान कर देने वाला मामला सामने आया है. जहां पर एक नाबालिग लड़की से 80 लोगों ने बलात्कार किया. यह घिनौनी हरकत नाबालिग के साथ 8 महीने तक जारी रही. दरअसल नाबालिग को वेश्यावृत्ति के लिए मजबूर किया गया था. सूचना के आधार पर पुलिस ने मंगलवार यानी 19 अप्रैल को गुंटूर से नाबालिग का रेस्क्यू किया. पुलिस ने मामला दर्ज कर आरोपियों की तलाश शुरू कर दी है. इस घटना की मुख्य आरोपी सवर्ण कुमारी की पहचान पुलिस ने कर ली है. पुलिस ने बताया कि जून 2021 में कोविड-19 महामारी के दौरान आरोपी सवर्ण कुमारी की अस्पताल में पीड़िता की मां से जान-पहचान हुई थी. इसी दौरान नाबालिग की मां की कोरोना से मौत हो गई. इस घटना के बाद सवर्ण कुमारी नाबालिग लड़की को लेकर अपने घर चली गई. हालांकि, लड़की के पिता ने यह बात पुलिस को नहीं बताई. बताया जा रहा है कि पीड़िता को सवर्ण कुमारी ने गोद लिया था, जिसके बाद उसे वेश्यावृत्ति में धकेल दिया. अगस्त 2021 में लड़की के पिता ने पुलिस से संपर्क किया और शिकायत दर्ज कराई. इसके आधार पर पुलिस ने मुख्य आरोपी महिला सवर्ण कुमारी की पहचान की. इस मामले में पहली गिरफ्तारी जनवरी में हुई थी. मंगलवार 19 अप्रैल को गुंटूर पश्चिम क्षेत्र पुलिस ने बी. टेक के एक छात्र सहित 10 और गिरफ्तारियां हुईं. आरोपी और पीड़िता से पूछताछ करने पर पुलिस को पीड़िता की स्थिति की दर्दनाक और चौंकाने वाली वास्तविकता का पता चला. पुलिस का कहना है कि इस मामले आने वाले समय और भी गिरफ्तारियां होंगी. इस मामले की गंभीरता से जांच की जा रही है. एक आरोपी अभी लंदन में है. इस मामले में एक कार, 53 मोबाइल, तीन ऑटो और तीन बाइक जब्त की जा चुकी है. इसमें शामिल किसी भी आरोपी को बख्शा नहीं जाएगा.",crime
करनाल: बेटी से दुष्कर्म के दोषी पिता को उम्रकैद और दो भाइयों को 20-20 साल की सजा,"विस्तार हरियाणा के करनाल में बेटी से दुष्कर्म के मामले में दोषी पाए जाने पर पिता का आजीवन कारावास की सजा सुनाई गई है, वहीं दो भाइयों को 20-20 साल की सजा हुई है। अदालत ने पीड़िता को 11 लाख रुपये की आर्थिक सहायता प्रदान करने के भी निर्देश दिए हैं।",crime
"असम पुलिस के एनकाउंटर में मारे गए मेरठ के बंजारा बंधु, गोवंश की इंटरनेशनल तस्करी में थी तलाश","उत्तर प्रदेश में मेरठ के रहने वाले इंटरनेशनल गोवंश तस्कर अकबर बंजारा और सलमान बंजारा मंगलवार को असम पुलिस के एनकाउंटर में मारे गए. अकबर बंजारा पर असम पुलिस ने 2 लाख रुपए का इनाम घोषित कर रखा था. दरअसल, 13 अप्रैल को ही मेरठ पुलिस ने अकबर के साथ उसके भाई सलमान और शमीम को एक मामले में गिरफ्तार किया था. इसके बाद बी वारंट पर तीनों को असम पुलिस कोकराझार ले गई. फिर 19 अप्रैल को असम में अकबर और सलमान एक एनकाउंटर में मारे गए. मेरठ देहात एसपी केशव कुमार का कहना है कि फलावदा थाने में कुछ दिन पहले गोकशी का एक मुकदमा दर्ज हुआ था. इस मामले में अकबर बंजारा और उसके दो भाइयों सलमान और शमीम के नाम प्रकाश में आए थे. गिरफ्तार करके तीनों को जेल भेज दिया गया था. जिसके बाद असम पुलिस ने कोर्ट से बी वारण्ट प्राप्त किया और आरोपियों को अपने साथ असम लेकर गई थी और वहां कोर्ट के सामने पेश किया था. मीडिया रिपोर्ट्स के मुताबिक, अकबर बंजारा के परिवार के पास 100 करोड़ से भी ज्यादा की संपत्ति बताई जा रही है. हालांकि, एसपी ने बताया कि एनकाउंटर में मारे गए आरोपियों की संपत्ति की जांच की जा रही है. कुछ संपत्तियां सामने आई है, लेकिन उनको दस्तावेजों के आधार पर वेरीफाई कराया जा रहा है. इसमें अभी थोड़ा-सा वक्त लगेगा. वहीं, इंटरनेशनल रैकेट से जुड़े होने के मामले में एसपी देहात ने यह भी कहा कि मेरठ पुलिस की जांच में अभी कोई ऐसी बात सामने नहीं आई कि आरोपियों की बाहर के कुछ संगठनों से गठजोड़ है. लेकिन असम पुलिस की तरफ से ऐसा बताया गया है कि तो उनको ऐसे तथ्य मिले होंगे. पुलिस अफसर ने यह भी बताया कि अकबर बंजारा मेरठ के फलावदा में सिर्फ रहता था जबकि तस्करी का काम उत्तर पूर्वी राज्यों में करता था. इसीलिए यहां पर इसके ऊपर बहुत ज्यादा मुकदमे भी नहीं हैं. मेरठ जनपद में उसने पहली बार इसी साल इस तरीके का काम किया था. इसमें उसके खिलाफ तुरंत ही मुकदमा भी लिखा गया और गिरफ्तारी भी हुई. मेरठ में फिलहाल इसके खिलाफ दो मुकदमे थाना फलावदा में हैं. वहीं, जांच के दौरान अगर कोई गैंग सामने आएगी या गैंग के अन्य सदस्यों के बारे में जानकारी प्राप्त होगी तो उनकी गिरफ्तारी की जाएगी.",crime
"रोहतक: दिनदहाड़े शिवनगर में कपड़ा व्यापारी को लूटा, 13 हजार रुपये ले गए चार युवक","विस्तार  हरियाणा के रोहतक में भिवानी चुंगी के नजदीक दिनदहाड़े मंगलवार सुबह साढ़े 10 बजे चार युवकों ने फेरी लगाकर शिवनगर कॉलोनी से आ रहे कपड़ा व्यापारी से 13 हजार रुपये लूट लिया। यूपी के मुजफ्फनगर निवासी अबरार ने युवकों का मुकाबला किया, जिसके चलते युवक बाइक मौके पर छोड़कर भाग गए। शिवाजी कालोनी थाना पुलिस ने बाइक को कब्जे में जांच शुरू कर दी है। पता चला है कि बाइक जींद नंबर की है, जबकि युवक रोहतक के ही रहने वाले हैं। पुलिस के मुताबिक कपड़ा व्यापारी अबरार ने दी शिकायत में बताया कि वह आठ साल से रोहतक में रहता है और फेरी लगाकर कपड़ा बेचता है। फिलहाल हनुमान कॉलोनी में किराए पर मकान ले रखा है। मंगलवार सुबह वह शिव नगर कॉलोनी में फेरी लगाकर भिवानी चुंगी व हिसार बाईपास चौक के बीच स्थित रोहतक-भिवानी रेलवे लाइन फाटक की तरफ जा रहा था। तभी पीछे से बाइक पर चार युवक आए। युवकों ने उसे देखकर थोड़ी आगे बाइक रोक दी और सड़क किनारे खड़े हो गए। उसे किसी तरह की वारदात का अंदेशा नहीं था। जैसे ही वह युवकों से थोड़ा आगे निकला, तभी पीछे से दो युवकों ने उसे पकड़ लिया, जबकि दो ने जेब से 13 हजार रुपये निकाल लिए।  जब वे पैसे लेकर भागने लगे तो उसने मुकाबला किया। तीन युवक आगे भाग गए, जबकि एक उससे हाथापाई करने लगा। इसी बीच युवक के हाथ से बाइक की चाबी गिर गई, जो उसने उठा ली। उसने शोर मचा दिया, जिसके चलते चारों युवक बाइक मौके पर छोड़कर फरार हो गए। मामले की सूचना कपड़ा व्यापारी ने पुलिस को दी। पुलिस मौके पर पहुंची और बाइक को कब्जे में लिया। इसके बाद फरार युवकों के खिलाफ लूट का केस दर्ज किया।  रेकी करके दी गई वारदात अंजाम, जींद नंबर की बाइक पुलिस को जांच में पता चला है कि कपड़ा व्यापारी दो दिन से लगातार शिव नगर कॉलोनी में ही घूमकर कपड़ा बेच रहा था। ऐसे में संभावना है कि युवकों ने उसकी रेकी की। इसके बाद योजना के तहत फाटक के नजदीक सुनसान क्षेत्र में लूट लिया। बाइक नंबर के आधार पर पुलिस जांच आगे बढ़ा रही है। पता चला है कि युवक रोहतक के ही हैं। जल्द उनको गिरफ्तार कर लिया जाएगा। - एएसआई राजेश कुमार, प्रभारी अनाज मंडी पुलिस चौकी",crime
"सिरसा: बंद बिनौला फैक्टरी में बनाया जा रहा था नकली डीजल, डीजीपी फ्लाइंग ने 70 हजार लीटर किया बरामद","विस्तार  हरियाणा के सिरसा में राजस्थान की सीमा से सटे नाथूसरी चोपटा के गांव गुसाईंआना में सोमवार देर रात को डीजीपी फ्लाइंग ने कई दिनों से बंद पड़ी खल बिनौला फैक्टरी में छापा मारा। इस दौरान टीम को मौके से करीब 70 हजार लीटर नकली डीजल बरामद हुआ। इस दौरान फैक्टरी के अंदर एक गाड़ी, दो टैंकर, 5 टंकी और 5 ड्रम भी बरामद किया है, जिनमें तेल भरा हुआ था। सोमवार को नकली डीजल बनाए जाने की सूचना मिलने पर डीएसपी शमशेर सिंह के नेतृत्व में टीम ने कार्रवाई शुरू की। फैक्टरी पिछले 6 महीने से बंद पड़ी थी तथा मालिक ने उसे किराये पर दिया हुआ था। सोमवार रात को करीब 2 बजे तक कार्रवाई जारी रही। उसके बाद कागदाना चौकी इंचार्ज रमित के नेतृत्व में पुलिस टीम ने निगरानी रखनी शुरू की। मंगलवार 10 बजे फूड एंड सप्लाई विभाग से एएफएसओ संदीप कुमार और नापतौल अधिकारी धर्मपाल के नेतृत्व में टीम ने फैक्टरी में 15 सैंपल लिए तथा इनकी रिपोर्ट कागदाना चौकी इंचार्ज रमित को सौंपी और सैंपल पानीपत रिफायनरी और मधुबन लैब में जांच के लिए भेज दिए। इसके साथ ही गुसाईंआना स्थित तीन पेट्रोल पंपों पर भी 12-12 सैंपल लिए गए।  Koo App 75,500 litres of '#FakeDiesel' recovered from a gang after #HaryanaPolice busts 'fake diesel' manufacturing unit in #Sirsa. Two accused have also been arrested. View attached media content - Haryana Police (@police_haryana) 19 Apr 2022 टीम ने अलग-अलग जगह से भरे 15 सैंपल नापतौल अधिकारी धर्मपाल ने बताया कि मौके से कुल 15 सैंपल लिए गए हैं। जिनमें 3 टैंकरों से, एक मशीन से और 5 ड्रमों से अलग-अलग सैंपल भरे गए हैं। उन्होंने बताया कि कागदाना पुलिस चौकी में रिपोर्ट कर दी गई है बाकी कार्रवाई रिपोर्ट आने पर की जाएगी। सोमवार देर रात को मारा छापा बता दें कि सोमवार रात को डीजीपी फ्लाइंग में डीएसपी शमशेर सिंह दहिया की अगुवाई में खाद्य आपूर्ति विभाग से निरीक्षक संजीव कुमार, राजबीर व अन्य अधिकारियों ने गुसाईंआना में राजस्थान के खचवाना व नेठराना की तरफ जाने वाली सड़क पर बंद पड़ी फैक्टरी में नकली तेल डीजल बनने की सूचना पर कार्रवाई शुरू की गई। बताया जाता है कि यह तेल आदमपुर से लाया जाता था और इस तेल को बायोडीजल का रूप देकर राजस्थान में सप्लाई किया जाता है। फैक्टरी के मालिक ने आदमपुर के विनोद गोयल को करीब 6 महीने पहले किराये पर दी थी।  राजस्थान में सस्ते दामों पर सप्लाई किया जाता था तेल, फैक्टरी को किया सील फैक्टरी में बरामद हुआ तेल पैराफिन ऑयल, बेस आयल बताया जा रहा है। इसी तेल को बायोडीजल के रूप में बदल कर राजस्थान में व आसपास के गांवों में सस्ते दामों पर सप्लाई किया जाता है। फूड एंड सप्लाई अधिकारियों, नापतौल विभाग और नाथूसरी चोपटा थाना पुलिस द्वारा संयुक्त रूप से कार्रवाई कर फैक्टरी को सील कर दिया है।",crime
"गर्भपात करवा देता था पति, बांझ होने का ताना सुनती थी पत्नी, झगड़ा हुआ तो सिलबट्टे से महिला को उतारा मौत के घाट","उत्तर प्रदेश के शाहजहांपुर में एक पति ने सिलबट्टा मारकर पत्नी की हत्या कर दी. मृतका के परिजनों का आरोप है कि उनकी बेटी को लोग बांझ होने का ताना मारते थे और उधर पति उसका बार-बार गर्भपात करवा देता था. इसी विवाद के चलते हत्या की वारदात को अंजाम दिया गया. फिलहाल पुलिस ने आरोपी पति को गिरफ्तार कर लिया है. दरअसल, सेरामऊ दक्षिणी थाना इलाके के चौहनापुर गांव में एक शख्स हरि कांत त्रिपाठी ने अपनी पत्नी पिंकी त्रिपाठी की सिलबट्टा मारकर हत्या कर दी. मृतक महिला के परिवारवालों का आरोप है कि उनकी बेटी को लोग बांझ होने का ताना मारते थे जबकि उसका पति उसका गर्भपात करवा देता था. इसी के चलते दोनों में विवाद होता था और झगड़ा बढ़ा तो पति ने उसकी हत्या कर दी. इस मामले को लेकर जनपद के पुलिस अधीक्षक एस. आनंद का कहना है कि यह सूचना मिली थी कि पिंकी त्रिपाठी नाम की महिला का शव उसके घर में रक्त रंजित अवस्था में पड़ा हुआ है. साथ ही मृतका के भाई ने तहरीर दी है, जिसमें उसने बताया है कि आरोपी हरिकांत त्रिपाठी की पहली पत्नी से दो लड़के हैं और पिंकी उसकी दूसरी पत्नी थी. आरोपी पति हरिकांत त्रिपाठी दिल्ली के बदरपुर क्षेत्र का रहने वाला है. बीते दिन ही वह पत्नी पिंकी के साथ गांव पहुचा था. दोनों में प्रॉपर्टी को लेकर तमाम विवाद चल रहे थे, जिसके चलते उसकी हत्या की गई है. फिलहाल पुलिस ने आरोपी पति को गिरफ्तार कर लिया है.",crime
"दोपहर का खाना खाकर कमरे में पढ़ने चला गया छात्र, दरवाजा खोला तो पंखे से लटका मिला शव",गुजरात के सूरत में परीक्षा के तनाव में बीएससी के छात्र ने पंखे से फंदा लगाकर आत्महत्या कर ली. मामला सिमाडागाम की ठाकोर द्वार सोसायटी का है. मृतक रवि बुटानी सूरत के महावीर कॉलेज का छात्र था. रवि की मां ने पुलिस को बताया कि वह दोपहर का खाना खाकर कमरे में चले गया. जब काफी देर तक वह बाहर नहीं आया तो घर वालों ने उसे आवाज लगाई. लेकिन जब रवि ने कोई जवाब नहीं दिया को परिजन उसके कमरे में गए. दरवाजा खुला था और अंदर पंखे से लटके रवि के शव को देखकर परिजनों के होश उड़ गए. उन्होंने सरथाना फौरन इसकी सूचना पुलिस को दी. पुलिस ने शव को कब्जे में लेकर पोस्टमार्टम के लिए भिजवा दिया है. साथ ही मामले की जांच की जा रही है. मृतक की मां ने बताया कि इन दिनों उनके बेटे की परीक्षाएं चल रही थीं और वो पढ़ाई को लेकर काफी तनाव में था. रवि दो बहनों का इकलौता भाई था. भाई की मौत से बहनों का रो-रो कर बुरा हाल है. तो वहीं मां और पिता अपने बेटे की मौत से सदमे में हैं. डिप्रेशन में आकर आत्महत्या इससे पहले मध्य प्रदेश के छतरपुर में 17 साल के एक कक्षा-10 के छात्र सुमित ने फांसी लगाकर आत्महत्या कर ली. उत्कृष्ट विद्यालय (एक्सीलेंस स्कूल) का यह छात्र कथित तौर पर गणित के पेपर की तैयारी नहीं कर सका था. इस वजह से डिप्रेशन में आकर उसने गणित के पेपर से पहले ही अपनी जीवन लीला समाप्त कर ली. छात्र के परिजनों का कहना है कि लॉकडाउन में ऑनलाइन पेपर हुए. उस दौरान छात्रों को नकल की आदत पड़ गई है. जब सरकार ने नियमों में बदलाव किया तो छात्र डिप्रेशन में आ गए. अच्छे से पढ़ाई नहीं कर सके और इसी के चलते सुमित सुसाइड किया है.,crime
"रोहतक में वारदात: निंदाना में बाइक सवार युवक को मारी गोली, घायल अंकित उर्फ गबदू पीजीआई में दाखिल",विस्तार हरियाणा के रोहतक के महम चौबीसी के गांव निंदाना में मंगलवार रात को बाइक सवार युवकों ने घर आ रहे युवक अमित उर्फ गबदू पर गोली चला दी। एक गोली पेट व दूसरी हाथ में लगी।,crime
"हरियाणा बोर्ड परीक्षा: कहीं छत से बोलकर करवाए जा रहे उत्तर तो कहीं परीक्षा केंद्र के अंदर ही मौजूद थे बाहरी तत्व, 5 केंद्रों की परीक्षाएं रद्द","विस्तार परीक्षा केंद्रों के अंदर और बाहर नकल कराने वालों का बोलबाला था। बाहर युवकों के मोबाइल में प्रश्नपत्र के साथ उत्तरकुंजी, अंदर ग्रुप में बैठकर परीक्षा दैते परीक्षार्थी, छतों से बोल-बोलकर परीक्षार्थियों को बताए जा रहे उत्तर।",crime
"8 साल के बच्चे का बदमाशों ने किया अपहरण, पीछा करने पर रास्ते में छोड़ कर भागे","वैशाली. बिहार के वैशाली (Vaishali) जिले के महुआ में बाइक सवार दो बदमाशों ने आठ साल के बच्चे का अपहरण कर लिया. बच्चे को अगवा (Child Kidnapped) कर भाग रहे अपहरणकर्ताओं का इस दौरान मोबाइल गिर गया. ग्रामीणों ने शोर मचाते हुए अपहरणकर्ताओं का पीछा किया तो वो घबरा कर बच्चे को गांव से आधा किलोमीटर दूर रास्ते में छोड़ कर फरार हो गए. पुलिस ने बच्चे को सुरक्षित बरामद कर लिया है. घटना कटहरा ओपी क्षेत्र के करहटीया बुजुर्ग गांव की है. मिली जानकारी के मुताबिक गांव के निवासी प्रिंस यादव का आठ वर्षीय पुत्र प्रियांशु कुमार घर के दरवाजे पर खेल रहा था. इस दौरान वहां एक बाइक पर सवार होकर दो बदमाश वहां आए और उन्होंने मौका देख कर प्रियांशु का अपहरण कर लिया. पीड़ित परिवार ने कटहरा ओपी पुलिस को इसकी सूचना दी जिसके बाद कटहरा ओपी अध्यक्ष फेराज हुसैन अपने दल-बल के साथ वहां पहुंचे और छानबीन में जुट गए. परिजनों ने बताया कि प्रियांशु अपने माता-पिता के साथ महाराष्ट्र के नासिक में रहता हैं. वहां उसके पिता अपने जीवन यापन के लिए फल बेचने का काम करते हैं. लगभग डेढ़ माह पहले प्रियांशु अपनी मां के साथ गांव आया था तब से वो यहीं पर रह रहा है. बताया जा रहा है कि प्रियांशु के घर आए दो बदमाशों ने दरवाजे के समीप मोटरसाइकिल खड़ी कर दी. इस दौरान एक युवक प्रियांशु से बात करने लगा जबकि दूसरा शख्स ने मोटरसाइकिल को स्टार्ट कर रखा था. बात करते-करते अचानक बदमाश ने प्रियांशु को गोद में उठा लिया और उसे बाइक पर बिठा लिया और भागने लगा. जब तक घरवाले कुछ समझ पाते तब तक दोनों अपहरणकर्ता पश्चिम दिशा की ओर भाग निकले. इस दौरान परिजनों के द्वारा शोर मचाया गया तो ग्रामीणों की भीड़ वहां जुट गई. वहीं, बच्चे का अपहरण कर भागने के दौरान बदमाशों को मोबाइल फोन गिर गया था जिसे परिजनों ने पुलिस के हवाले कर दिया पुलिस इस आधार पर मामले की छानबीन और कार्रवाई में जुट गई है.",crime
"बिहार में बेखौफ बदमाशों का कहर, शिक्षक की दिनदहाड़े गोली मारकर हत्या, गांव में तनाव","बिहार के बक्सर जिले के मुफस्सिल थानाक्षेत्र में मंगलवार को बेखौफ बदमाशों ने एक शिक्षक की दिनदहाड़े गोली मारकर हत्या कर दी और फरार हो गए। पुलिस इस घटना के पीछे भूमि विवाद बता रही है। पुलिस के मुताबिक, जगदीशपुर पंचायत के भटवलिया गांव निवासी सरोज कुमार हर दिन की भांति स्थानीय उत्क्रमित मध्य विद्यालय में बतौर शिक्षक पढ़ाने जा रहे थे। इसी दौरान पहले से घात लगाए अपराधियों ने गोली मार दी। मृतक सरोज कुमार के भाई अधिवक्ता चितरंजन कुमार की भी अपराधियों ने पिछले साल हत्या कर दी थी। वहीं शिक्षक की हत्या को लेकर स्थानीय लोगों में आक्रोश व्याप्त है। आनन फानन में स्थानीय ग्रामीण शिक्षक को स्थानीय अस्पताल ले गए, जहां चिकित्सकों ने इन्हे मृत घोषित कर दिया। बताया जाता है कि बाइक पर सवार होकर तीन अपराधी घटना को अंजाम देने आए थे और वारदात को अंजाम देने के बाद फरार हो गए। पुलिस के एक अधिकारी ने बताया कि घटना की सूचना मिलने के बाद पहुंची पुलिस ने शव को अपने कब्जे में कर पोस्टमार्टम के लिए अस्पताल भेज दिया है। पुलिस इस घटना के पीछे जमीनी विवाद का मान कर जांच प्रारंभ कर दी है। पुलिस का दावा है कि अपराधियों की गिरफ्तारी के लिए नाकेबंदी कर छापेमारी की जा रही है।",crime
सोशल मीडिया पर पत्नी को लेकर अश्लील मैसेज डालने पर पति के खिलाफ मुकदमा दर्ज,"मुुरादाबाद, 19 अप्रैल (हि.स.)। कटघर कोतवाली क्षेत्र में सोशल मीडिया पर पत्नी के बारे में गंदे मैसेज डालने पर पति के विरुद्ध उसकी पत्नी ने कोतवाली में शिकायत दी है। जिसके आधार पर पुलिस ने मामले में आईटी एक्ट के तहत मुकदमा दर्ज करके जांच शुरू कर दी है।  मुरादाबाद के कटघर के पीतल नगरी की दयानंद कालोनी निवासी महिला ने पति के विरुद्ध मुकदमा दर्ज कराया है कि उसकी शादी 20 मार्च 2020 को बिलारी की जाट कॉलोनी निवासी युवक से हुई थी। पति अबूधाबी में नौकरी करते थे। 6 नवंबर 2021 को 20 लाख रुपये उनके पिता से लाने के लिए उन्हें इंडिया भेज दिया और खुद अबू धाबी से यूरोप चले गए। आरोप लगाया कि उसके पति आए दिन सोशल मीडिया पर उनके चरित्र के बारे में अभद्र टिप्पणी करते हैं। इसके अलावा झूठे आडियो, वीडियो भी डालते हैं। पूरे मामले में पति के विरुद्ध तहरीर देकर आईटी एक्ट की धारा के तहत मुकदमा दर्ज कराने की मांग उठाई। पुलिस ने मुकदमा दर्ज करके जांच शुरू कर दी है। हिन्दुस्थान समाचार/निमित",crime
"जबलपुर: चलती ट्रेन से गिरे युवक के दोनों पैर कटे, उपचार जारी","जबलपुर, 19 अप्रैल (हि.स.)। मदनमहल थानांतर्गत शास्त्रीब्रिज के समीप रेल लाइन से जब ट्रेन गुजर रही थी, तभी दरवाजे पर बैठा युवक गिर गया, जिसके कारण दोनों पैर चकों के नीचे आने से कट गए, युवक के ट्रेन से गिरने की खबर मिलते ही जीआरपी के अधिकारी पहुंच गए, जिन्होने युवक को मेडिकल कालेज अस्पताल में भर्ती कराया गया, जहां पर डाक्टरों की टीम द्वारा युवक का उपचार किया जा रहा है ।  थाना प्रभारी जीआरपी सुनील नेमा के अनुसार ग्राम कूपड़ी सीतामणि बिहार निवासी आफताब पुत्र अब्दुल हफीज उम्र 30 वर्ष मंगलवार को पवन एक्सप्रेस से बिहार से मुम्बई की ओर यात्रा कर रहा था । ट्रेन जब शास्त्रीब्रिज के नीचे रेल लाइन से गुजर रही थी, तभी आफताब अनियंत्रित होकर ट्रेन से गिर गया, जिसके कारण उसके दोनों पैर ट्रेन चके के नीचे आकर कट गए, युवक को खून से लथपथ हालत में देखकर आसपास में रहने वाले लोगों ने युवक को रेलवे लाईन से उठाकर किनारे कर पुलिस को सूचना दी, खबर मिलते ही मौके पर पहुंची पुलिस ने घायल आफताब को मेडिकल कालेज अस्पताल पहुंचाया, जहां पर युवक की हालत को देखते हुए भर्ती कर लिया गया । आफताब से पूछताछ के बाद उसके परिजनों को फोन पर घटना की जानकारी दी गई है जो आज रात्रि तक जबलपुर आ जायेंगे । हिन्दुस्थान समाचार/ददन",crime
"पुलिस पर गोली चलाने वाले आरोपित गिरफ्तार, भेजे गए जेल","- आरोपितों के पास से पांच बाइक, अवैध असलहे व कारतूस बरामद मुुरादाबाद 19 अप्रैल (हि.स.)। कुंदरकी थाना क्षेत्र में चेकिंग के दौरान दो युवकों ने पुलिस पर फायर कर दिया। पुलिस ने घेराबंदी कर दोनों युवकों के पास से पांच बाइक, अवैध असलहे व कारतूस बरामद कर लिया। कुंदरकी पुलिस शातिर अपराधियों की गिरफ्तारी के लिए चलाए जा रहे अभियान के तहत मंगलवार को जलालपुर चैराहे पर पहुंची। वहां मुखबिर से सूचना मिली कि घटना में लिप्त दो आरोपित घूम रहे हैं। कुंदरकी पुलिस ने टंकी के पास दो युवक सोहेल व मोईन को रोकने का प्रयास किया तो पीछे बैठे युवक ने फायर झोंक दिया। पुलिस ने आरोपितों से पूछताछ की तो कई राज सामने आए। कुंदरकी थानाध्यक्ष सतराज सिंह ने बताया कि चेकिंग के दौरान पुलिस ने सुहैल पुत्र शब्बन वार्ड-सात मौ. नुरुल्ला व मोईन पुत्र बब्लू निवासी हुसैनपुर हमीर को गिरफ्तार कर कोर्ट में पेश किया। वहां से उन्हें जेल भेज दिया गया। वहीं फरार आरोपित वाजिद पुत्र सादिक अल्वी मौ. नुरुल्ला कन्या इंटर कालेज कुंदरकी व गुलाब पुत्र तालिब नई बस्ती कुंदरकी की तलाश में दबिश दी जा रही। हिन्दुस्थान समाचार/निमित",crime
आरोप: केवाईसी कराने के नाम पर 21 हजार रुपये खाते से निकाले,"मुुरादाबाद, 18 अप्रैल (हि.स.)। मुरादाबाद के ठाकुरद्वारा कोतवाली थाना क्षेत्र में केवाईसी कराने के नाम पर फिंगर मशीन पर अंगूठा लगाकर 21 हजार रुपये खाते से निकालने का आरोप लगाया गया है। लोकवाणी केंद्र संचालक के खिलाफ पुलिस को तहरीर देकर कार्रवाई की मांग की। ठाकुरद्वारा कोतवाली क्षेत्र के गांव कालेवाला निवासी रघुवीर सिंह पुत्र रामस्वरूप सिंह ने बताया कि गोपीवाला स्थित बैंक में उसका खाता है। गोपीवाला में लोकवाणी केंद्र है। तीन अप्रैल को किसान सम्मान निधि का सत्यापन कराने के लिए वहां गया था, तभी उसका अंगूठा निशान बैंक कर्मचारी ने लगाया और कुछ समय बाद ही खाते से 5050 रुपये निकल गए। 11 अप्रैल को पुनः बैंक पहुंचा तो केवाईसी करने के नाम पर अंगूठा लगाया और फिर उसके खाते से 9000 रुपये निकल गए। 17 अप्रैल को उसके खाते से फिर सत्यापन के नाम पर अंगूठा निशान लगवाने के बाद 7100 रुपये निकल गए। उसके खाते से कुल 21000 हजार रुपये निकाले गए हैं। मंगलवार को पीड़ित ने पुलिस को तहरीर देकर लोकवाणी केद्र संचालक के खिलाफ कार्रवाई की मांग करते हुए रुपये दिलाने की गुहार लगाई है। कोतवाली इंस्टपेक्टर ने बताया कि मामले में तहरीर मिल गई हैं और जांच की जा रही, जो भी तथ्य सामलने आएंगे उसके अनुसार कार्रवाई की जाएगी। हिन्दुस्थान समाचार/निमित",crime
"जहांगीरपुरी हिंसा पर सख्ती : 5 आरोपियों पर एनएसए लगा, अब तक 30 गिरफ्तार","जहांगीरपुरी हिंसा पर सख्ती : 5 आरोपियों पर एनएसए लगा, अब तक 30 गिरफ्तार ङ्क्षहसा के तार दिल्ली दंगों से जुड़े, कुशल चौक से भी आए थे दंगाई गृह मंत्रालय का अलर्ट, दिल्ली ही नहीं देश में बड़े दंगों की आहट की बू नई दिल्ली, 19 अप्रैल , संजीव यादव/ पंकज वशिष्ठ, जहांगीरपुरी हिंसा पर सख्त हुए गृह मंत्रालय ने कड़ा एक्शन लेते हुए हिंसा में शामिल 5 आरोपियों पर एनएसए लगाया है। जिन 5 आरोपियों के खिलाफ एनएसए के तहत कार्रवाई की गई है उनमें मुख्य आरोपी सोनू शेख, अंसार और असलम हैं। मंत्रालय ने ये निर्णय दिल्ली पुलिस की भेजी गई प्रारंभिक रिपोर्ट पर लिया है। इसके अलावा गृह मंत्रालय ने दिल्ली पुलिस और सभी एजेंसियों को अलर्ट किया है कि आने वाले समय में कई देशों के राष्ट्रपति और प्रधानमंत्री का आगमन है, और आईबी ने अलर्ट जारी किया है कि इस दौरान पूर्व में 2020 में हुए उत्तर-पूर्वी दंगों की तरह दिल्ली को आग में झोंकने की कोशिश है ,नतीजतन गृह मंत्रालय और दिल्ली पुलिस किसी भी प्रकार की लापरवाही नहीं चाहती। यही नहीं गृह मंत्रालय ने सभी राज्यों को निर्देशित किया है कि वे सुरक्षा के साथ सोशल मीडिया पर लगातार नजर रखें। अब तक 30 गिरफ्तार दिल्ली पुलिस सीसीटीवी फुटेज के आधार पर आरोपियों की धरपकड़ में लगी हुई है। मंगलवार देर शाम दिल्ली पुलिस क्राइम ब्रांच ने हिंसा के एक और आरोपी गुलाम रसूल उर्फ गुल्ली को गिरफ्तार किया है। वहीं सोनू को 4 दिन की पुलिस रिमांड पर लिया गया है। अब तक इस मामले में 30 लोगों की गिरफ्तारी की जा चुकी है। जहांगीरपुरी ङ्क्षहसा के दिल्ली दंगों से जुड़े तार जहांगीरपुरी में जिस कुशल चौक, सी-ब्लाक में शोभा यात्रा पर पथराव के बाद हिंसा हुई थी, उस कुशल चौक का 2020 में हुए दिल्ली दंगों का कनेक्शन है। कुशल चौक से करीब सात बसों में भरकर बांग्लादेशी महिलाएं, बच्चों व पुरुषों को शाहीन बाग प्रदर्शन में शामिल होने के लिए ले जाया गया था। दंगा करने के लिए लोग कुशल चौक से गए थे। इस बात का जिक्र दिल्ली स्पेशल सेल ने दंगों की चार्जशीट में भी किया है। चार्जशीट में कहा गया है कि सीएए व एनआरसी के दौरान सी-ब्लाक, कुशल चौक से छह से सात बसों में भरकर अवैध बांग्लादेशी महिलाएं, बच्चों और पुरुषों को शाहीनबाग प्रदर्शन में शामिल करने के लिए ले जाया गया था। करीब 300 लोगों को ले जाया गया था। इतना ही नहीं चार्जशीट में ये भी लिखा है कि पथराव और दंगा करने यहां से लोग गए थे।  राष्ट्राध्यक्षों के आगमन पर देश में बड़े दंगों के आहट, गृह मंत्रालय का अलर्ट दंगों को लेकर गृह मंत्रालय ने अलर्ट जारी किया है। बताया जाता है कि माह के अंत तक यूनाइटेड किंगडम के पीएम बोरिस जॉनसन और उसके बाद अमेरिकी राष्ट्रपति जो बाइडन का भारत दौरा प्रस्तावित है। सुरक्षा कारणों और रूस, यूक्रेन के हालातों के चलते इन दौरों की तारीखें तय नहीं की गई हैं। ज्ञात हो कि वर्ष 2020 में अमेरिकी राष्ट्रपति डोनाल्ड ट्रम्प जब भारत के दौरे पर थे तो उत्तर-पूर्वी दिल्ली दंगे की आग में जल उठा था। ऐसे में सुरक्षा एजेंसियों का मानना है कि 2020 के दंगों की तर्ज पर राष्ट्राध्यक्षों के आगमन के दौरान ऐसी साजिश को फिर से अंजाम दिया जा सकता है। कई आतंकी संगठन, अलगाववादी गुट व पीएफआई एक बार फिर दिल्ली समेत कई शहरों में सांप्रदायिक दंगे करवा सकते हैं।",crime
"साजिश की बू: एक रात पहले से हिंसा की तैयारी के मिले सबूत,पीएफआई एंगल भी दिखा","साजिश की बू: एक रात पहले से हिंसा की तैयारी के मिले सबूत,पीएफआई एंगल भी दिखा कुशल चौक का उत्तरपूर्वी दंगों और जमिया हिंसा से भी रहा कनेक्शन एक रात पहले से ङ्क्षहसा की तैयारी के मिले सबूत,पीएफआई एंगल भी दिखा आधी रात को बनियान, टीशर्ट पहने सड़क पर दिख रहे कुछ लड़के हिंसा से एक रात पहले 15 अप्रैल को लाठी-डंडा लिए दिख रहे लड़के नई दिल्ली 19 अप्रैल (संजीव यादव/ पंकज वशिष्ठ, जहांगीरपुरी हिंसा की जांच में लगी एसआईटी और क्राइम ब्रांच को प्रारभिंक जांच में कुछ ऐसे सबूत मिले है,जिससे आंशका है कि शोभायात्रा की आड़ में ही दंगे को अंजाम देना है। सूत्रों के मुताबिक जांच में ये भी संकेत है कि सुबह निकली पहली यात्रा के दौरान ही इस घटना को अंजाम देना था,लेकिन शोभायात्रा आयोजकों द्वारा शंतिपूर्वक इसे निकाल लेने के चलते विवाद नहीं हुआ। यही नहीं जब इफ्तार का वक्त हुआ भीड़ एक दम हुई तो साजिश को अंजाम देने की कोशिश की गई। इसके अलावा आईबी ने अपनी रिपोर्ट में कहा है कि दिल्ली पुलिस ने जो रिपोर्ट सौंपी है,उसमें साफ है कि कुशल चौक पर जो ङ्क्षहसा हुई है,वो एकाएक नहीं बल्कि एक साजिश के तहत थी। क्योंकि जितने भी आरोपी पकड़े गए है,उनमें से 3 लोगों के नाम सीएए हिंसा के दौरान सामने आए थे। इन पर आरोप था कि इन्होंने जामिया नगर में सीएए प्रदर्शन में यहां से महिलाओं और लोगों को वहां पर भेजा था,इसके अलावा दिल्ली पुलिस की दिल्ली दंगों की चार्जशीट में इस बात का जिक्र है कि उत्तरपूर्वी में हुए दंगों के दौरान कुशल चौक से गाडिय़ों में दंगाई मुस्तफाबाद,खजूरी और कई जगहों पर भेजे गए थे। जिसके चलते जहांगीर पुरी में हुई हिंसा में एक सुनियोजित साजिश की बू हैं।  दिल्ली पुलिस लगातार ऐसे ही सवालों के जवाब को खोज रही है। पुलिस करीब 200 वीडियो खंगाल रही है जिनसे एक-एक कर जानकारियां सामने आ रही हैं। अब जहांगीरपुरी हिंसा से एक रात पहले का वीडियो सामने आया है, जिससे उन आशंकाओं को बल मिला है कि हिंसा को लेकर तैयारी पहले से की गई थी। इस सीसीटीवी फुटेज में कुछ युवक डंडे लिए दिखाई देते हैं। ये लोग जिस सड़क पर खड़े दिख रहे हैं,इसी रास्ते से कुछ घंटे बाद शोभायात्रा निकलनी थी। एक रात पहले: आखिर वो लड़के को जिनके हाथों में डंडे और हथियार पुलिस को 2 मिनट के ऐसे वीडियों मिले है,जिसमें छह लड़के दिख रहे होते हैं। ये लोग बेहद ही सादे कपड़ों में भीड़ में शामिल हो जाते है ओर इनके हाथों में बोतल या पत्थर एक के हाथ में तलवार जैसी चीज दिखाई देती है। ये छत पर मौजूद किसी शख्स से बातचीत करते और धमकाते हुए दिखाई देते हैं। बताया जा रहा है कि आधी रात को जब ये लड़के डंडे इक_ा कर रहे थे तो स्थानीय लोगों ने विरोध किया था। इसके बाद छोटी सी कहासुनी भी हो गई थी। दिल्ली पुलिस अब स्थानीय लोगों के बयान दर्ज करेगी। यह 15 अप्रैल का वीडियो बताया जा रहा है और दूसरे दिन 16 अप्रैल को शाम करीब 6 बजे जहांगीरपुरी में हिंसा हुई थी। यह सीसीटीवी फुटेज रात 2 बजे का है। सफेद, लाल, नीले, काले टीशर्ट में ये लड़के डंडे ढूंढते दिखाई देते हैं। पुलिस इस वीडियों से अगले दिन वाली हिंसा को जांच कर जांच करने में जुट गई है। पुलिस की प्रारंभिक जांच रिपोर्ट में भी यह बात सामने आई है कि इस हिंसा के पीछे पूरी साजिश थी। जिस तरह से घरों की छतों से पत्थर और बोतलें शोभायात्रा के दौरान फेंकी गईं उससे ऐसा लगता है कि ये सब पहले से तैयारी थी। पुलिस अब इस वीडियो की जांच करेगी।  क्या सजिश के तार पीएफआई से जुड़े,जांच शुरु जहांगीरपुरी हिंसा मामले में अब प्रतिबंधित संगठन पॉपुलर फ्रंट ऑफ इंडिया (पीएफआई) के एंगल की भी जांच होगी। स्पेशल पुलिस कमिश्नर (लॉ-एंड-ऑर्डर) दीपेंद्र पाठक ने मंगलवार को कहा कि हिंसा के दौरान वीडियो में जो लोग भी हथियार के साथ दिखाई दे रहे थे, उन सभी को गिरफ्तार कर लिया गया है। बताया जाता है कि पुलिस और क्राइम ब्रांच की टीम इन सभी गिरफ्तार लोगों की कुंडली को निकाला है,जिसमें ङ्क्षहसा से कुछ घंटे और दिन पहले उनके खातों और कॉल डिटेल संदि'ध चीजे पाई है,जिससे पता चलता है कि इसमें पीएफआई का भी हाथ हो सकताह ै।",crime
"इंस्टाग्राम पर दोस्ती के बाद प्रेमी संग भागी किशोरी को पुलिस ने खोजा, आरोपित युवक गिरफ्तार","मुुरादाबाद, 19 अप्रैल (हि.स.)। पाकबड़ा थाना क्षेत्र में इंस्टाग्राम पर एक किशोरी से दूसरे धर्म के युवक ने गलत नाम बता कर दोस्ती की और बाद में उसे अपने प्रेमजाल में फंसा कर भगा ले गया। किशोरी अपने साथ नकदी और जेवर भी ले गई थी। पुलिस ने मंगलवार को किशोरी को खोज निकाला है और आरोपित युवक को गिरफ्तार भी कर लिया है। पुलिस ने किशोरी को परिवार वालों की सुपुर्दगी में दे दिया है। आरोपित को अपहरण व पॉक्सो एक्ट की धाराओं में जेल भेजा गया है। नगर के जुम्मेरात बाजार मोहल्ला निवासी आदिल एसी रिपेयर करने का काम करता है। इंस्टाग्राम पर मुरादाबाद में रहने वाली एक किशोरी से उसकी बात हुई। मोबाइल नंबर का आदान प्रदान हुआ और बाद में एक दूसरे से फोन बात होने लगी। आदिल ने किशोरी को बताया कि वह एक बहुत बड़ा कारोबारी है। आदिल अपना नाम बदलकर युवती से मिलने लगा था। 14 अप्रैल को वह किशोरी को बहला फुसलाकर भगा ले गया। किशोरी अपने साथ घर से लाखों रुपये की नगदी और जेवर भी ले गई थी। परिजनों ने आरोपित युवक के खिलाफ नामजद रिपोर्ट पुलिस में दर्ज कराई थी। पुलिस ने आदिल के खिलाफ बहला फुसलाकर अपहरण करके ले जाना व शारीरिक संबंध बनाने की धाराओं में रिपोर्ट दर्ज कर उसकी तलाश शुरू कर दी थी। मामला अलग-अलग समुदाय का होने के कारण इलाके में माहौल गर्म बना हुआ था। पुलिस ने कड़ी मशक्कत के बाद किशोरी को बरामद कर लिया। उसके साथ मौजूद युवक को पुलिस ने गिरफ्तार कर लिया है। पुलिस ने किशोरी को परिजनों को सौंप दिया है। युवक को बहला फुसलाकर ले जाने, दुष्कर्म करने के साथ पॉक्सो एक्ट की कार्रवाई करके जेल भेज दिया गया है। थाना प्रभारी रंजन शर्मा ने बताया की मामले की जांच पुलिस कर रही है। आरोपी युवक को जेल भेजा गया है। हिन्दुस्थान समाचार/निमित",crime
"Raebareli: दबंगों ने पैर चटवाया था, अब अखिलेश यादव ने विक्टिम के दर्द पर यूं लगाया मरहम","Raebareli Dalit Boy Viral उत्तर प्रदेश के रायबरेली के जगतपुर थाना इलाके से वायरल वीडियो के मामले में एक नया मोड़ आ गया है. पीड़ित युवक से समाजवादी पार्टी के राष्ट्रीय अध्यक्ष अखिलेश यादव ने मुलाकात की. अखिलेश ने पीड़ित युवक की मां को एक लाख रुपये का चेक और 21 हजार रुपये नगद देकर उनकी आर्थिक मदद की. पीड़ित परिजनों की मुलाकात क्षेत्रीय विधायक मनोज कुमार पांडे ने अखिलेश यादव से करवाई. बता दें कि रायबरेली में एक दलित युवक का वीडियो वायरल हुआ था, जिसमें आरोपी शख्स दलित युवक के साथ मारपीट कर उससे अपना पैर चटवाते हुए दिखता है. 2 मिनट 30 सेंकेंड के इस वीडियो में लड़का जमीन पर बैठा है और उसने अपने कान को पकड़ रखे हैं. आरोपी मोटरसाइकिल पर बैठा और अपना पैर चटवा रहा है. इस घटना को लेकर क्षेत्रीय विधायक मनोज कुमार पांडे ने परिजनों को मंगलवार को सुबह अपने लोगों के साथ लखनऊ बुलवाया. जहां उन्होंने पूर्व मुख्यमंत्री अखिलेश यादव से उनकी मुलाकात कराई. इस दौरान अखिलेश यादव ने भी परिजनों की पूरी मदद करने वादा किया. अखिलेश यादव की मुलाकात के बाद अब मामले में नई राजनीतिक अटकलों को भी जन्म दे दिया है. जहां अब तक लोगों की सहानुभूति पीड़ित पक्ष की तरफ थी. वहीं, अखिलेश के मिलने के बाद अब आने वाले समय में मामले को लेकर राजनीतिक द्वंद्व भी देखने को मिल सकता है. वायरल वीडियो की हो चुकी है पुष्टि इस घटना के वायरल वीडियो की पुष्टि भी हो गई. वीडियो 10 अप्रैल का बताया जा रहा है जिसमें दिखने वाला पीड़ित युवक जगतपुर कस्बा का रहने वाला है. छात्र ने 11 अप्रैल को कोतवाली में तहरीर देकर आरोप लगाया था कि सलोन रोड निवासी उसका साथी उसे बाइक पर बैठाकर चांदमऊ बाग ले गया था, जहां पर पहले से ही पांच-छह लड़के मौजूद थे. इस दौरान सभी ने उसकी हॉकी और केबल से पिटाई कर दी. वीडियो के आधार पर सभी आरोपी छात्रों की पहचान हो गई है. सभी आरोपियों को पुलिस हिरासत में ले लिया गया है. उन्हें न्यायिक बोर्ड के सामने प्रस्तुत किया जाएगा.",crime
एनईपी में कही गई बातें और विजन का निचोड़ है दिल्ली का शिक्षा गीत : सिसोदिया,"नई दिल्ली/टीम डिजिटल। केजरीवाल सरकार ने एजुकेशन को लेकर अपने विजन व प्रेरणा पर आधारित दिल्ली एजुकेशन सॉन्ग को जारी कर दिया है। 'ये नन्हे फूल ही इक दिन नया भारत बनाएंगे, इरादा कर लिया है हम इन्हें ऐसा पढ़ाएंगे...की लिरिक्स के साथ जारी हुए इस गीत के जरिए केजरीवाल सरकार हर बच्चे को पढऩे-लिखने के असल मकसद से परिचित करवाना चाहती है। मंगलवार को उपमुख्यमंत्री व शिक्षामंत्री मनीष सिसोदिया ने इस सॉन्ग को जारी करते हुए कहा कि एक इंसान अपने जीवन के महत्वपूर्ण 20 साल शिक्षा को देता है लेकिन 20 साल लम्बी शिक्षा देकर हम चाहते क्या हैं? हमारा इरादा क्या है? बच्चा, माता-पिता, समाज और राष्ट्र शिक्षा से चाहते क्या है? इन्हीं सवालों का जबाब ये शिक्षा गीत देगा। केजरीवाल सरकार ने विजन और प्रेरणा पर आधारित दिल्ली एजुकेशन सांग जारी किया उन्होंने कहा कि दिल्ली का शिक्षा विभाग देश व दुनिया का पहला ऐसा शिक्षा विभाग होगा जिसने अपना शिक्षा गीत बनाया है। सिसोदिया ने कहा कि दुनिया का कोई भी पेरेंट्स अपने बच्चों को अच्छी शिक्षा देने का जो सपना देखता है, हमारी नई शिक्षा नीति में जो चीजें 68 पन्नों में कही गई है वो सब बातें, विजन, शिक्षा को लेकर देखे गए सपने इस गीत में समाहित है। इस मौके पर मुख्यमंत्री अरविंद केजरीवाल ने ट्वीट में कहा कि आइए, देश के हर बच्चे को अच्छी से अच्छी शिक्षा देने की बात करें। शिक्षा को लेकर देखे गए सपने इस गीत में समाहित है शिक्षा के माध्यम से देश को आगे ले जाने की बात करें। दिल्ली का ये शिक्षा गीत जरूर सुनिएगा। लांच के अवसर पर दिल्ली के शिक्षा सचिव एच.राजेश प्रसाद, पूर्व शिक्षा निदेशक व दिल्ली जल बोर्ड के सीईओ उदित प्रकाश राय, शिक्षा निदेशक हिमांशु गुप्ता, प्रधान शिक्षा सलाहकार शैलेन्द्र शर्मा, आईएएस नंदिनी महाराज(आई.ए.एस), अतिरिक्त शिक्षा निदेशक रीता शर्मा सहित शिक्षा निदेशालय के उ'चाधिकारी शामिल रहे।",crime
मामूली विवाद में युवक को सुंआ घोप कर किया घायल,"मामूली विवाद में युवक को सुंआ घोप कर किया घायल पूर्वी दिल्ली 19 अप्रैल (नवोदय टाइम्स): शाहदरा जिला के थाना जगतपुरी इलाके में मामूली विवाद में एक दुकानदार ने युवक पर सुआ से जानलेवा हमला कर दिया। सुंआ लगने से गंभीर रूप से घायल मोनू सिंह (42) को डॉ हेडगवार अस्पताल ले जाया गया, जहां से उसे जीटीबी अस्पताल में रेफर कर दिया गया। पुलिस ने आरोपी दुकानदार के खिलाफ गैर इरादतन हत्या के प्रयास की एफआईआर दर्ज कर मामले की जांच शुरू कर दी है। पीड़ित मोनू सिंह मूल रूप से यूपी के अंबेडकर नगर के रहने वाले हैं और पेंटिंग का काम करते हैं। वह जगतपुरी के ग्राउंड पार्क में किराये पर रहते हैं। सोमवार को वह एक चाय की दुकान पर बैठे थे तभी साथ वाले दुकानदार राजू शर्मा से किसी बात पर कहासुनी होने लगे। इसके बाद राजू शर्मा ने उन पर लात घंूसों से हमला करने बाद दुकान में रखा सुंआ उठा कर मोनू पर हमला कर दिया। मोनू गंभीर रूप से घायल हो गया वारदात को अंजाम दे कर आरोपी दुकानदार मौके से फरार हो गया। पीड़ित मोनू के बयान पर पुलिस केस दर्ज कर आरोपी राजू की तलाश कर रही है।",crime
दिल्ली दंगों में जहांगीर पुरी से धरना प्रदर्शन के लिये ले जाई गई थी महिलाएं,"दिल्ली दंगों में जहांगीर पुरी से धरना प्रदर्शन के लिये ले जाई गई थी महिलाएं नई दिल्ली 19 अप्रैल (नवोदय टाइम्स): शोभा यात्रा पर पथराव व हिंसा के बाद जहांगीरपुरी हिंसा की जांच में एक के बाद एक बड़े खुलासे हो रहे हैं। जहांगीरपुरी के कुशल चौक के सी-ब्लाक का दिल्ली दंगो में बड़ा हाथ था। जहांगीर पुरी कुशल चौक सी ब्लॉक से करीब सात बसों में भरकर बांग्लादेशी महिलाओं बच्चों व पुरुषों को शाहीन बाग में चल रहे धरना प्रदर्शन में शामिल होने के लिए ले जाया गया था। वहीं जाफराआद सीलमपुर में चल रहे धरना प्रदर्शन में भी दंगा करने के लिए लोग कुशल चौक से गए थे। दिल्ली दंगों की जांच में खुलासा हुआ था कि बांगलादेशी महिलाएं धरने में लाल मिर्च का पाउडर साथ लेकर बैठती थी। जांच में ये भी पता लगा है कि असलम को फायरिंग करने के लिए बदमाश गुल्ली ने भडक़ाया था। दिल्ली पुलिस की अपराध शाखा के एक वरिष्ठ अधिकारी ने बताया कि दिल्ली पुलिस की स्पेशल सेल ने अदालत में जो चार्जशीट दाखिल की है उसमें लिखा हुआ है कि सीएए व एनआरसी के दौरान सी.ब्लाक, कुशल चौक से छह से सात बसों में भरकर अवैध रुप से रह रहे बांग्लादेशी महिलाएं, बच्चों और पुरुषों को शाहीनबाग व जाफराबाद में प्रदर्शन में शामिल करने के लिए ले जाया गया था। कुशल चौक सी- ब्लॉक से करीब 300 महिलाओं को ले जाने की आत सामने आई थी। चार्जशीट में दर्ज है कि पथराव और दंगा करने यहां से लोग गए थे। दिल्ली पुलिस अब इन तमाम तथ्यों को ध्यान में रखते हुए जहांगीर पुरी हिंसा की जांच कर रही है। जहांगीरपुरी हिंसा के मामले में स्थानीय थाना पुलिस भी लगातार छापामारी कर रही है। जहंागीपुरी दंगों में दो बड़े बदमाश अंसार और असलम के अलावा अब तक 21 गिरफ्तारियां हो चुकी हैं। दो नाबालिग को भी पकड़ा गया है। अपराध शाखा व स्थानीय थाना पुलिस गुल्ली को पकडऩे के लिये लगातार दबिश दे रही है। गोली मार कर हत्या के प्रयास में किया गया था गिरफ्तार पुलिस के अनुसार अली पुत्र जसीमुद्दीन का पार्किंग को लेकर झगड़ा हुआ था। वह इलाके में ही पार्किंग चलाता है और इसी झगड़े में उसने आकाश उर्फ अक्कू और उसके दोस्तों पर पत्थर फेंके थे। जवाब में दूसरे पक्ष ने भी पत्थर फेंके थे। अली ने अपने दोस्तों के साथ मिलकर गोली चलाई, जो शहजाद नाम के एक व्यक्ति के सिर में लगी थी। इस मामले में पुलिस ने जनवरी महीने में ही अली के खिलाफ हत्या के प्रयास व अन्य धाराओं के तहत एफआईआर दर्ज की थी और उसे गिरफ्तार भी किया गया था।",crime
युवती से छेड़खानी के आरोप में शिक्षक के खिलाफ रिपोर्ट दर्ज,"मुुरादाबाद, 19 अप्रैल (हि.स.)। युवती से छेड़खानी करने के आरोप में पुलिस ने एक परिषदीय विद्यालय में तैनात शिक्षक के खिलाफ रिपोर्ट दर्ज कर मामले की जांच प्रारम्भ कर दी है। मामला छजलैट थाना क्षेत्र के एक गांव का है। यहां की रहने वाली महिला का आरोप है कि निकटवर्ती जनपद अमरोहा क्षेत्र में एक परिषदीय विद्यालय में शिक्षक शुभम उसकी बेटी का पीछा करता था। कई बार उसने बेटी को रास्ते में रोक कर उससे बात करने का भी प्रयास किया और छेड़खानी भी की। कई बार उसकी बेटी ने इसका विरोध भी किया, लेकिन शिक्षक नहीं माना। मंगलवार को महिला छजलैट थाने पहुंची और कार्रवाई के लिए पुलिस को तहरीर दी। जिसके आधार पर छजलैट थाना पुलिस ने आरोपी शिक्षक के खिलाफ सम्बंधित धाराओं में एफआईआर दर्ज की है। थानाध्यक्ष छजलैट राम प्रताप सिंह का कहना है कि मामले की जांच की जा रही है, साथ ही आरोपी को जल्द पकड़ा भी जाएगा। हिन्दुस्थान समाचार/निमित",crime
बुल्ली बाई ऐप मामले में कोर्ट ने 'कच्ची उम्र' का हवाला देते हुए तीन आरोपियों को दी जमानत,"Highlights मुंबई की एक अदालत ने बुल्ली बाई ऐप मामले में आरोपी तीन छात्रों की जमानत मंजूर की बांद्रा कोर्ट के मजिस्ट्रेट केसी राजपूत ने विशाल कुमार झा, श्वेता सिंह और मयंक अग्रवाल को कम उम्र का बताया वहीं कोर्ट ने दो अन्य आरोपियों ओंकारेश्वर ठाकुर और नीरज सिंह की जमानत अर्जी खारिज कर दी मुंबई: मुंबई की एक अदालत ने बुल्ली बाई ऐप मामले में आरोपी तीन छात्रों की जमानत मंजूर करते हुए कहा कि आरोपियों की 'कम उम्र और नासमझी' के कारण अन्य आरोपियों द्वारा उनका दुरुपयोग करने की गहरी साजिश हो सकती है।  बांद्रा अदालत के मजिस्ट्रेट केसी राजपूत ने विशाल कुमार झा, श्वेता सिंह और मयंक अग्रवाल को 12 अप्रैल को जमानत मंजूर की थी, वहीं आरोपियों ओंकारेश्वर ठाकुर और नीरज सिंह की जमानत अर्जी खारिज कर दी थी। इस मामले में विस्तृत आदेश मंगलवार को उपलब्ध कराया गया। अदालत ने जमानत पर रिहा किये गये आरोपियों के माता-पिताओं या अभिभावकों से कहा कि संभव हो तो वे अपने बच्चों को सोशल मीडिया पर व्यवहार सहित सामाजिक व्यवहार के मानकों की सीख देने के लिए 'काउंसिलिंग' करायें। इससे पहले मजिस्ट्रेट अदालत और सत्र अदालत ने इन सभी को जमानत देने से इनकार कर दिया था। आरोपियों ने इस मामले में पुलिस के आरोप-पत्र दायर करने के बाद नयी याचिका दायर की थी। अदालत ने कहा कि दस्तावेजों से यही निष्कर्ष निकाला जा सकता है कि आरोपी नीरज बिश्नोई, ओंकारेश्वर ठाकुर और नीरज सिंह मुख्य रूप से ऐप के निर्माण और अपलोडिंग तथा सूचना के प्रसार से जुड़े व्यक्ति हैं। अदालत ने कहा कि आरोपी विशाल कुमार झा, श्वेता सिंह और मयंक अग्रवाल ने उन अभियुक्तों का अनुसरण किया और वे कुछ छोटी-मोटी गतिविधियों में शामिल थे। अदालत ने कहा कि इस प्रकार विशाल झा, श्वेता और मयंक की भूमिका बिश्नोई, ठाकुर और नीरज सिंह की तुलना में 'कम गंभीर' प्रतीत होते हैं। अदालत के अनुसार बिश्नोई, ठाकुर और नीरज उम्र की दृष्टि से परिपक्व थे और उनमें समझ भी थी। इसके बावजूद उन्होंने कम उम्र के तीन आरोपियों की अपरिपक्वता और नासमझी का दुरुपयोग किया। अदालत ने कहा कि विशाल, श्वेता और मयंक की परीक्षाएं आने वाली हैं और यदि उन्हें जेल में रखा जाएगा तो इसका उनके भविष्य पर विपरीत प्रभाव पड़ेगा। इसलिए इन तीनों पर लगे आरोपों और उनकी आयु को ध्यान में रखते हुए वे जमानत पर रिहा किये जाने के हकदार हैं, क्योंकि उनकी भूमिका ''कम गंभीर है।''",crime
एटीएम हैक कर पैसा चोरी करने वाले गिरोह के दो सदस्य गिरफ्तार,"प्रयागराज, 19 अप्रैल (हि.स.)। नैनी कोतवाली पुलिस ने बीमा अस्पताल के पास से एटीएम हैक करके पैसा चोरी करने वाले गिरोह के दो सदस्यों को गिरफ्तार किया। उनके कब्जे से एक तमंचा कारतूस एवं 26 हजार रूपया बरामद किया गया है। जबकि गिरोह दो सदस्यों की तलाश जारी है। उक्त जानकारी देते हुए पुलिस अधीक्षक यमुनापार सौरभ दीक्षित ने बताया कि पकड़े आरोपितों में हण्डिया थाना क्षेत्र के सैदाबाद खपटिहा गांव निवासी रामू उर्फ आदित्य भारतीया और हण्डिया के ही गनेशीपुर गांव निवासी विजय सिंह चौहान हैं। दोनों के खिलाफ एक-एक दर्जन से अधिक आपराधिक मुकदमें दर्ज है। पूछताछ के दौरान बताया कि एटीएम बूथ के पास खड़े होकर एक बटन दबाकर हैक कर लेते हैं और जब वह व्यक्ति वहां से चला जाता है तो पैसा निकाल कर आपस में बांट लेते हैं। गिरोह में सक्रिय दो सदस्य रवि पाण्डेय निवासी कौवा थाना करछना एवं रिन्कू पाण्डेय कार से भागने में सफल हो गए। फरार लोगों की तलाश जारी है। हिन्दुस्थान समाचार/राम बहादुर",crime
इटावा: पंडित दीनदयाल उपाध्याय राजकीय आश्रम पद्धति आवासीय स्कूल के कक्षा 11 के छात्र की रेल से कटने पर प्रधानाचार्य और वार्डन पर हत्या का मामला दर्ज,"इटावा,19 अप्रैल (हि.स.)। इटावा जनपद में थाना सिविल लाइन क्षेत्र के अंतर्गत कॉधनी गांव में स्थित पंडित दीनदयाल उपाध्याय राजकीय आश्रम पद्धति स्कूल में अध्ययनरत कक्षा ग्यारहवीं के एक होनहार छात्र की रेलगाड़ी से कट कर मौत के बाद हड़कंप मचा हुआ है। इस सिलसिले में स्कूल के प्रधानाचार्य निर्मल चंद बाजपेई और बार्डन का खिलाफ हत्या की धारा 302 के तहत मुकदमा दर्ज करा दिया है। छात्र के परिजनों के स्कूल के प्रधानाचार्य निर्मल चंद बाजपेई पर गंभीर आरोप लगाए हैं। मामले की गंभीरता को देखते हुए कानपुर से फारेंसिक की टीम पूरे घटनास्थल स्कूल और छात्रावास की गहनता से पड़ताल करने में जुटा हुआ है। उत्तर प्रदेश सरकार ने भी छात्र की मौत को लेकर के गंभीरता दिखाई है। राज्य के समाज कल्याण प्रमुख सचिव हिमांशु कुमार कईयो अधिकारियों के साथ पूरे मसले की जांच के इटावा आये जिन्होंने गहनता से स्कूल में जाकर के पड़ताल की है। हिंमाशु कुमार ने डीएम-एसएसपी के साथ बारीकी से एक एक स्थान का निरीक्षण किया। इटावा के एसएसपी जयप्रकाश सिंह ने बताया कि जैसे ही मामला संज्ञान में आया वैसे ही पूरे मामले को लेकर के पीड़ित परिवार के परिजनों की ओर से सिविल लाइन थाने में धारा 302 के तहत मुकदमा दर्ज करके पुलिसिया पड़ताल शुरू कर दी है। दोपहर बाद छात्र के शव का तीन डाक्टरों के पैनल के जरिये पोस्टमार्टम करके कड़ी सुरक्षा के बीच अंतिम संस्कार के लिए रवाना कर दिया गया। जहां देर शाम पंचनदा पर उसका अंतिम संस्कार कर दिया गया। जिलाधिकारी श्रुति सिंह का कहना है कि छात्र की मौत के बाद खुद उन्होंने ओर एसएसपी ने संयुक्त रूप से घटना स्थल की गहनता से पड़ताल की है। छात्र की मौत के बाद जो तथ्य सामने आए हैं उस को ध्यान में रखते हुए गहनता से पड़ताल की जा रही है। डीएम एसएसपी कईयों अन्य अधिकारियों के साथ पोस्टमार्टम स्थल पर पीड़ित परिवार के सदस्यों से जाकर मिले और उन्हें कार्यवाही के लिए भरोसा दिया है। मृतक छात्र के ताऊ गुरूप्रसाद का कहना है कि उनके भतीजे के लापता होने के बाद प्रधानाचार्य ने परिजनों को कोई जानकारी भी देना मुनासिब नहीं समझा। इसके बावजूद गांव वालों की सूचना जब हम लोग स्कूल आये तो प्रधानाचार्य ने हम सभी को मिसगाइड किया। जब छात्र की डेड बाडी बरामद हो गई, उसके बावजूद भी वो लगातार यही कहते रहे कि यह शव उस छात्र का नहीं है। जब फोटो देखा तो वाकई में वही निकला। उन्होंने सवाल उठाया कि तीसरी मंजिल पर रहने वाला छात्र अगर कूदता तो उसकी जान तो नहीं जाती लेकिन किसी ने नहीं देखा जिससे उनका भतीजा मौत के मुंह में समा गया। यह पूरी तरह से प्रधानाचार्य की साजिश के चलते ही हुआ है। समाजवादी पार्टी के जिला अध्यक्ष गोपाल यादव भी छात्र की मौत पर दुख जताने के लिए पोस्टमार्टम हाउस पर उनके परिजनों से जाकर के मिले। उन्होंने खुला आरोप लगाया कि छात्र की मौत लापरवाही से जुड़ा हुआ मामला है इसलिए लापरवाह अफसरों के खिलाफ कार्रवाई अमल में लाई जाए। छात्र की मौत के बाद जब उसकी बहन मौके पर पहुची तो प्रधानाचार्य ने साफ-साफ इंकार कर दिया यह डेड बाडी आपके भाई की नहीं है। इस तरह का झूठ बोलना समझ में नहीं आया। स्कूल की टीचर कईयों टीचर ने मृत छात्र को होनहार होने साथ साथ पूजा पाठी भी बताया है। दूसरी महिला टीचरों का कहना हैं कि आत्महत्या करने वाला खुशदिल छात्र था। थोड़ा शांत रहता था लेकिन जान देने जैसा कदम नहीं उठा सकता था। टीचर कैंपस से छात्र जाने की वजह नहीं बता पा रही है। उसके कईयों साथी भी छात्र की इस तरह से मौत को लेकर कोई सही और सटीक जानकारी नहीं दे रहे है। कक्षा 12 का जिस छात्र अदियंत दीक्षित की मौत रेलगाड़ी से कट कर हुई है। वह ग्राम बिड़ौरी थाना बिठौली का रहने वाला था। वह आश्रम पद्धति विद्यालय कांधनी में पढ़ रहा था। जिस छात्र की रेल से कटकर मौत हुई है वह स्पोर्ट्समैन तो था ही सुबह ही पूजा पाठ भी करने में आगे रहता था। तीन डाक्टरों की टीम छात्र के शव का पोस्टमार्टम के साथ ही वीडियोग्राफी भी की है। पंडित दीनदयाल आश्रम पद्धति आवासीय विद्यालय का है। 17 अप्रैल को 11 वीं का छात्र अदियंत दीक्षित (16) लापता हो गया। स्कूल प्रबंधन मामले को छिपाए रहा। परिजनों ने बताया कि स्कूल में आने जाने वाले की एंट्री होती है। छात्र का कमरा स्कूल के तीसरी मंजिल में है। ऐसे में स्कूल से भाग पाना संभव नहीं है। 18 अप्रैल को राहतपुरा रेलवे ट्रैक पर एक किशोर का शव मिला था लेकिन उसकी शिनाख्त नहीं हो पाई थी। पुलिस ने परिजनों से उस शव की शिनाख्त कराई तो उसकी पहचान अदियंत दीक्षित के रूप में की। अदियंत इकलौता बेटा था। वह दो साल से आवासीय विद्यालय में पढ़ रहा था। हिन्दुस्थान समाचार/रोहित",crime
50 हजार रुपये के दहेज के लिए महिला की हत्या,"- पति समेत पूरे परिवार पर मुकदमा दर्ज हमीरपुर, 19 अप्रैल (हि.स.)। कुरारा थाना क्षेत्र के बेरी ग्रामपंचायत के मजरा इंद्रपुरी में संदिग्ध परिस्थितियों में विवाहिता की फांसी लगाकर आत्महत्या करने से मौत हो गयी। वही मृतका के परिजनों ने ससुराली जनो के खिलाफ दहेज को लेकर हत्या करने की तहरीर थाने में दी है। वही पुलिस ने शव का पंचनामा भरकर पोस्टमार्टम को भेज दिया है। क्षेत्र के बेरी ग्रामपंचायत के मजरा इंद्रपुरी में सुबह संदिग्ध परिस्थितियों में विवाहिता का शव बबूल के पेड़ से लटकता मिलने पर सनसनी फैल गई। घटना की जानकारी मिलने चौकी बेरी इंचार्ज अजीत सिंह पुलिस बल के साथ मौके पर पहुंचे। तथा शव को कब्जे में लेकर पंचनामा भरा। वही सीओ सदर विवेक यादव ने घटनास्थल का निरीक्षण किया। तथा परिजनों से जानकारी ली। वही म्रतका के पिता राजू निषाद पुत्र नरायन निषाद निवासी जनपद जालौन थाना कदौरा के गांव पाली का डेरा झगराही ने थाने में तहरीर देकर बताया कि पुत्री रिंकी 22 वर्ष की शादी दो वर्ष पूर्व इंद्रपुरी गांव निवासी धर्मेंद्र पुत्र रामअवतार निषाद के साथ कि थी। शादी में अपनी सामर्थ्य के मुताबिक डेढ़ लाख रुपये नकद सोने की चेन, अंगूठी, तथा गृहस्थी का सामान दिया था। इसके बाद भी यह लोग 50 हजार रुपये की मांग हमेशा करते थे। इसके लिए प्रताड़ित करते थे तथा जान से मारने की धमकी देते थे। इसके कारण मेने रिंकी को अपने घर में 6 माह तक रखा। एक माह पहले धर्मेंद्र अपने साथ ले गया था। इन लोगों ने मार मार कर आज हत्या कर शव को पेड़ से लटका दिया। उसने दामाद धर्मेंद्र, ससुर रामअवतार, सास निस्सो, ननद सुनैना व रूबी के खिलाफ़ दहेज हत्या का मुकदमा दर्ज किये जाने की मांग की है। कुरारा थाने के इंस्पेक्टर संजय कुमार सिंह ने मंगलवार को शाम बताया कि घटना की तहरीर पर पति, सास और ससुर समेत पांच लोगों के खिलाफ मुकदमा दर्ज किया गया है। मामले की जांच भी शुरू कर दी गई है। हिन्दुस्थान समाचार/पंकज",crime
"सिरसा: ट्रक से लकड़ी उतारते समय भारी तने के नीचे दबे चालक-परिचाक, मौत, परिजनों ने लगाए लापरवाही के आरोप","विस्तार हरियाणा के सिरसा शहर के सतनाम चौक से कंगनपुर रोड स्थित अमरजीत जगदेव शाह मिल आरे में ट्रक से लकड़ियां उतारते समय ट्रक चालक और परिचालक 30 फुट लंबे और भारी तने के नीचे दब गए, जिससे उनकी मौके पर ही मौत हो गई।",crime
फिर द्वारका में बढने लगी स्नैचिंग की वारदातें,"बदमाश बच्चों को स्कूल छोडऩे या लाने के लिए जाती महिलाओं को बना रहे निशाना नई दिल्ली/टीम डिजिटल। लॉकडाउन के हटने के साथ ही सबकुछ खुलते ही फिर से सडक़ों पर स्नैचिंग की वारदातें होने लगी है। द्वारका इलाके में स्नैचरों के लिए सबसे आसान निशाना स्कूली बच्चों के अभिभावक बन रहे हैं, जिन्हें बच्चों को स्कूल या फिर स्कूल बस तक छोडऩे और छुट्टी के बाद घर आने के क्रम में शिकार बनाया जा रहा है। गत 48 घंटों सोमवार व मंगलवार को ऐसे तीन ऐसे मामले सामने आए हैं। स्थिति यह है कि वारदात को अंजाम देने के बाद बदमाश बड़ी आसानी से फरार भी हो जा रहे हैं, जबक हर सडक़ मोड़ पर पीसीआर और पेट्रोलिंग की टीमें दिख जाती है। पहला मामला - 19 अप्रैल को द्वारका सेक्टर 12 स्थित डीडीए फ्लैट में रहने वाली समीता दास ने पुलिस को बताया कि वह अपने बच्चे को स्कूल बस तक छोडऩे के लिए आशीर्वाद चौक गईं थी। बस का इंतजार करने के दौरान करीब पौने सात बजे काले रंग की बाइक पर सवार दो लडक़े आए और सोने की चेन झपटकर फरार हो गए। एक बदमाश ने हेलमेट पहना हुआ था। दूसरा मामला द्वारका नार्थ थाना क्षेत्र में सेक्टर 12 स्थित विद्युत अपार्टमेंट में रहने वाले प्रवीण कुमार ने पुलिस को बताया कि मंगलवार सुबह अपने बेटे के साथ सोसायटी की गेट से बाहर आए और स्कूल बस का इंतजार करने लगे। इसी दौरान काले रंग की बाइक पर दो बदमाश रेडिसन होटल की तरफ से आए। वह कुछ आगे जाकर रुक गए और फिर बाइक को गलत दिशा में मोड़ते हुए वापस आए। इसके बाद बाइक पर सवार एक बदमाश ने पीछे से सोने की चेन झपट ली और दोनों फरार हो गए। तीसरा मामला द्वारका साउथ थाना क्षेत्र में मनीष कुमार ने पुलिस को बताया कि वे 18 अप्रैल को आइकन इंटरनेशनल स्कूल में अपने बच्चे को पहुंचाने के बाद वापस घर आ रहे थे। मधु विहार लाल बत्ती पर खड़े थे। इसी दौरान उनके पीछे एक बदमाश आया और सोने की चेन झपटकर आगे खड़ी एक बाइक के पीछे बैठकर फरार हो गया। पूर्व में हुए मामले 6 अप्रैल- बिंदापुर इलाके में एक महिला से बाइक सवार बदमाशों ने सोने की चेन झपट ली थी। महिला अपने बच्चे को स्कूल से घर ला रही थी 6 अप्रैल- द्वारका साउथ थाना क्षेत्र में बच्चे को स्कूल बस तक छोडऩे गई महिला के गले से बदमाश चेन ले उड़े। 8 अप्रैल- द्वारका सेक्टर 10 स्थित सुप्रिया अपार्टमेंट निवासी मीना बेटी को स्कूल बस तक छोडऩे के लिए सोसायटी की गेट पर आईं। उसी दौरान बाइक सवार बदमाशों ने सोने की चेन झपट ली।",crime
स्ट्रीट डॉग को खाना खिलाने पर युवक का सिर फोड़ा,"स्ट्रीट डॉग को खाना खिलाने पर युवक का सिर फोड़ा पूर्वी दिल्ली 19 अप्रैल (नवोदय टाइम्स): शाहदरा जिला के थाना मानसरोवार पार्क इलाके में आवारा कुत्ते को खिलाने पर तीन लोगों ने एक युवक पर हमला कर उसका सिर फोड़ दिया। घायल जगदीश प्रकाश (38) का अस्पताल में उपचार चल रहा है, सिर में चार टांके लगाए गए हैं। पीड़ित के बयानों के आधार पर पुलिस गैर इरादतन हत्या के प्रयास का मामला दर्ज कर जांच कर रही है। घटना सोमवार को अंजाम दी गई। पीड़ित जगदीश प्रकाश मानसरोवर पार्क के राम नगर में रहते हैं। वह जीव सेवा ट्रस्ट चलाते हैं और आवारा पशुओं की देखभाल करते हैं। जगदीश सोमवार को घर के पास गली में एक आवारा कुत्ते को खाना खिला रहे थे। पड़ोस में रहने वाले अनिल जैन ने छत से उनसे कहा कि यहां कुत्ते को मत खिलाओ। जगदीश ने कारण पूछा तो अनिल भडक़ गया और बोला कि नीचे आकर बताता हूं। इसके बाद अनिल जैन के साथ दो और लोग आ गए। वे कुत्ते को खिलाने पर कहासुनी करने लगे। इसके बाद दो आरोपियों ने जगदीश का हाथ पकड़ लिया, जबकि अनिल ईंट से सिर पर वार कर जगदीश को गंभीर रूप से घायल कर दिया। वह लहूलुहान होकर जमीन पर गिर गए। आवाज सुनकर लोग जमा हुए और पुलिस को सूचना दी। पुलिस मौके पर पहुंची और जगदीश को जीटीबी अस्पताल लेकर गई, जहां उनका उपचार चल रहा है।",crime
अज्ञात वाहन की टक्कर से युवक की मौत,"अज्ञात वाहन की टक्कर से युवक की मौत पूर्वी दिल्ली 19 अप्रैल (नवोदय टाइम्स): पूर्वी जिला के थाना मयूर विहार इलाके में एक अज्ञात वाहन की टक्कर से बाइक सवार युवक की मौत हो गई। हादसे के बाद आरोपी चालक मौके से फरार हो गया। गंभीर रूप से घायल शिव प्रसाद को अस्पताल में भर्ती कराया गया, जहां उपचार के दौरान उसकी मौत हो गई। पुलिस एफआइआर दर्ज कर आरोपी वाहन चालक की तलाश कर रही है। पुलिस के अनुसार, मयूर विहार थाने की पुलिस रविवार शाम को इलाके में गश्त कर रही थी। चिल्ला गांव के पास बारात घर के सामने एक बाइक सवार युवक सडक़ पर गंभीर रूप से घायल पड़ा हुआ था। पुलिस तुरंत उसे लाल बहादुर शास्त्री अस्पताल लेकर गई, जहां उपचार के दौरान उसकी मौत हो गई। मृतक शिव प्रसाद त्रिलोकपुरी का रहने वाला था। क्राउन प्लाजा के पास नाला रोड से त्रिलोकपुरी जाते वक्त हादसा हुआ। पुलिस केस दर्ज कर घटना स्थल की सीसीटीवी फुटेज खंगाल रही है।",crime
"फिरोजाबाद: बंद घरों में चोरी करने वाले पांच शातिर अभियुक्त गिरफ्तार, आभूषण, नकदी बरामद","फिरोजाबाद, 19 अप्रैल (हि.स.)। थाना रामगढ़ पुलिस टीम ने सोमवार की रात व मंगलवार को घर मे घुसकर चोरी करने वाले 5 शातिर अभियुक्तों को गिरफ्तार किया है। जिनके कब्जे से चोरी का माल व असलाह एवं करातूस बरामद हुए है।  जनपद मे पिछले कुछ दिनो से रात्रि मे बन्द घरों मे चोरी होने की सूचनाये मिल रही थी, जिसके सम्बन्ध मे थाना रामगढ पर चोरी के विभिन्न मुकदमा पंजीकृत है। थाना रामगढ़ पुलिस इन अभियुक्तों की तलाश में जुटी थी। इसी क्रम में थाना रामगढ़ प्रभारी हरवेंद्र मिश्रा ने पुलिस टीम के साथ सूचना पर अभियुकत रविन्द्र उर्फ बाॅबी पुत्र राजवीर सिंह व देवेन्द्र पुत्र जगत सिंह जाटव निवासीगण ग्राम आनंदपुर पचोखरा को सोमवार की रात व भीमसेन पुत्र रामप्रकाश जाटव, छोटेलाल पुत्र रामस्वरुप जाटव निवासी भीकनपुर व मुकेश कुमार पुत्र बाबूलाल जाटव निवासी सैलई को गिरफ्तार किया है। जिनके कब्जे चोरी के आभूषण, हजारों की नकदी, असलाह व कारतूस बरामद किए है। पुलिस के अनुसार गिरफ्तार अभियुक्तों का आपराधिक इतिहास है। हिन्दुस्थान समाचार/कौशल",crime
"पुलिस ने अवैध शस्त्र निर्माण फैक्ट्री का किया पर्दाफाश, एक गिरफ्तार","बांदा, 19 अप्रैल (हि.स.)। पुलिस द्वारा चलाए जा रहे ऑपरेशन क्लीन के तहत मंगलवार को बदौसा पुलिस को बड़ी सफलता मिली है। पुलिस ने अवैध शस्त्र बनाने की फैक्ट्री का भंडाफोड़ करके भारी मात्रा में निर्मित अर्धनिर्मित असलहे व शस्त्र बनाने के उपकरण बरामद कर इस सिलसिले में एक व्यक्ति को गिरफ्तार किया है।  इस बारे में अपर पुलिस अधीक्षक लक्ष्मी निवास मिश्र ने मीडिया को बताया कि पुलिस द्वारा ऑपरेशन क्लीन के तहत अवैध शस्त्रों का निर्माण व बिक्री करने वाले अभियुक्तों के खिलाफ कार्रवाई की जा रही है। इसी कड़ी में मंगलवार को बदौसा पुलिस ने अवैध शस्त्र निर्माण की फैक्ट्री का भंडाफोड़ करते हुए एक अभियुक्त रामराज उर्फ रज्जू निवासी ग्राम लमहेटा थाना बदौसा को गिरफ्तार कर मौके से दो तमंचा 315 बोर, एक 315 देसी इन, एक तमंचा 12 बोर ,एक अर्ध निर्मित तमंचा 315 बोर,दो जिंदा कारतूस अवैध शस्त्र बनाने में प्रयुक्त भट्टी व जलाने वाला कोयला बरामद किया गया। उन्होंने बताया कि अभियुक्त बांदा व चित्रकूट में अवैध शस्त्रों की सप्लाई एवं तमंचों की बिक्री करने का काम भी काम करता था। हिन्दुस्थान समाचार/ अनिल",crime
ड्रग्स की तस्करी में शामिल एक व्यक्ति गिरफ्तार,"नगांव (असम), 19 अप्रैल (हि.स.)। नगांव जिला के जाखलाबंधा पुलिस ने गुप्त सूचना के आधार पर अभियान चलाकर ड्रग्स की तस्करी मामले में शामिल एक तस्कर को गिरफ्तार किया है। पुलिस ने मंगलवार को बताया कि थाना क्षेत्र के गोरुबंधा इलाके में चलाए गए अभियान के दौरान विशाल चौहान नामक ड्रग्स तस्कर को गिरफ्तार किया गया है। गिरफ्तार तस्कर के पास से आठ प्लास्टिक के छोटे-छोटे कंटेनर में भरकर रखे गए 8.44 ग्राम ड्रग्स को बरामद किया गया है। पुलिस इस संबंध में एनडीपीएस एक्ट के तहत एक प्राथमिकी दर्ज कर मामले की जांच कर रही है। हिन्दुस्थान समाचार /असरार/ अरविंद",crime
मंदिर परिसर में चोरी,"कामरूप (असम), 19 अप्रैल (हि.स.)। कामरूप जिला के हाजो स्थित हयग्रीव माधव मंदिर परिसर में मंगलवार को दिन-दहाड़े चोरी किये जाने का मामला सामने आया है। मंदिर के पुजारी के घर में चोरों द्वारा चोरी की वारदात को अंजाम दिया गया। तीन पुजारियों के घर से हजारों रुपए की चोरी कर चोर फरार हो गए। इससे पहले भी पंडितों के घरों में चोरी की वारदात सामने आई थी। घटना के संबंध में पंडितों द्वारा दर्ज कराई गई प्राथमिकी के आधार पर मौके पर पहुंची पुलिस की टीम जांच कर रही। हिन्दुस्थान समाचार/असरार/ अरविंद",crime
रेलवे स्टेशनों पर भीड़ में महिलाओं के पर्स पर कर देती थी हाथ साफ,"महिला गिरफ्तार, चुराए हुए 4 लाख रुपये के गहने और नकद 45 हजार बरामद नई दिल्ली/टीम डिजिटल। नई दिल्ली रेलवे पुलिसटीम ने एक चोरनी को गिरफ्तार किया है, जो रेलवे स्टेशनों की सीढिय़ों और प्लेटफॉर्म पर भीड़ का फायदा उठा महिलाओं के बैग से पर्स निकाल लिया करती थी। महिला पिछले 13 सालों से चोरी की वारदातों को अंजाम दे रही थी। रघुबीर नगर के झुग्गी में रहने वाली श्वेता को पुलिस ने उस समय गिरफ्तार किया जब वह शिकार की तलाश में रेलवे स्टेशन पहुंची थी। उसके कब्जे से पुलिस ने 4 लाख रुपये के सोने के आभूषण और 45 हजार रुपये नकदी बरामद की है। तत्काल महिला की गिरफ्तारी से पुलिस ने चोरी के तीन मामलों को सुलझा लिया है। डीसीपी जितेंद्र मणि ने बताया 15 अप्रैल को सरिता विहार की रहने वाली मंजू माला पांडे नामक महिला ने शिकायत दी थी। बताया था कि वह 12 अप्रैल को अपने परिवार के साथ ट्रेन में चढऩे के लिए नई दिल्ली रेलवे स्टेशन पहुंची थी। जब वह एस्केलेटर पर चढ रही थी, तभी एक महिला ने उनके बैग से पर्स निकाल लिया। इसमें लाखों के गहनों के साथ ही नकदी रुपये भी थे। शिकायत पर मामला दर्ज कर पुलिस टीम ने स्टेशन पर लगे सीसीटीवी फुटेज की जांच शुरू की। पुलिस को कुछ फुटेज मिले। इसके बाद सादे कपड़ों में टीम ने स्टेशन पर नजर रखनी शुरू की। इसी दौरान 18 अप्रैल को दोपहर 3.30 बजे उन्हें संदिग्ध महिला नजर आई। पकड़ कर जांच करने पर उसके पासे से चोरी का बैग मिला, जिसमें एक सोने का हार, लॉकेट के साथ एक सोने की चेन और 45 हजार रुपये नकद भरे हुए थे।",crime
कीर्ति नगर फर्नीचर मार्केट की एक दुकान में लगी आग,"कोई हताहत नहीं, दमकल की 20 गाडिय़ों ने मौके पर पहुंच बुझाई आग नई दिल्ली/टीम डिजिटल। कीर्ति नगर के फर्नीचर मार्केट की एक दुकान में मंगलवार दोपहर अचानक आग लग गई। सूचना मिलते ही मौके पर पहुंची दमकल की 20 गाडिय़ों ने करीब 3 घंटे की मशक्कत के बाद आग पर पूरी तरह से काबू पाया। आग चार मंजिली इमारत के चौथी मंजिल पर बनी दुकान में लगी थी। आशंका है कि शार्ट सर्किट या फिर किसी कामगार द्वारा जली हुई बीड़ी फेंकने के कारण आग लगी है। दुकान में लकड़ी के साथ-साथ केमिकल रखे हुए थे, जिससे आग और तेजी से फैल गई। अग्निशमन विभाग के अधिकारी ने बताया कि दोपहर 1.16 बजे लोगों ने दुकान की खिडक़ी से धुआं निकलता देख इसकी सूचना दी थी। इसके बाद पहले दो गाडिय़ों को मौके पर भेजा गया, लेकिन लगातार बढ़ रही आग को देखते हुए एक के बाद एक कुल 20 दमकल की गाडिय़ों को आग बुझाने के लिए घटनास्थल पर ले जाया गया। चौथी मंजिल पर आग लगने के कारण हाइड्रोलिक प्लेटफार्म वाली मशीनों को भी मौके पर भेजा गया, जिससे कि आग बुझाने में आसानी हो। करीब सवा चार बजे आग पूरी तरह बुझा दी गई। इसके बाद दो घंटे तक कूलिंग का कार्य चलता रहा। स्थानीय लोगों ने बताया कि जैसे ही आग लगी वहां कार्य कर रहे कर्मचारी बाहर निकल गए और शोर मचाया। इसके बाद अग्निशमन विभाग को मामले की जानकारी दी गई।",crime
सीओ ने पुलिस फोर्स के साथ पीछा कर 29 मवेशियों से लदा ट्रक पकड़ाकंटेनर ट्रक पकड़ा,"--गौकशी के लिए ले जाए जा रहे थे मवेशी हमीरपुर, 19 अप्रैल (हि.स.)। जिले में अब गौै तस्करों का गैंग सक्रिय हो गया है। एक कंटेनर ट्रक में 29 मवेशियों को लादकर गौकशी के लिए ले जा रहे तस्करों को मंसूबे पर उस समय पानी फिर गया, जब सूचना पर सीओ सदर ने पुलिस बल के साथ ट्रक का पीछा किया। चालक और तस्कर बीच सड़क पर ट्रक खड़ा कर मौके से भाग गए। पुलिस ने मौके से सभी मवेशियों को मुक्त कराकर गौशाला भिजवाने के बाद आज ट्रक मालिक की तलाश शुरू कर दी है। ललपुरा थाना क्षेत्र के स्वासा बुजुर्ग गांव के पास राठ मार्ग पर सोमवार की आधी रात के बाद गौ तस्कर बिंवार क्षेत्र से आवारा घूम रहे 29 मवेशियों को कंटेनर ट्रक में लादकर इन्हें गौकशी के लिए जा रहे थे। तभी किसी ने पुलिस को सूचना दे दी। सूचना पाते ही सीओ सदर विवेक यादव और ललपुरा थाने के कोतवाल श्रीप्रकाश यादव फोर्स के साथ मौके पर पहुंचे। पुलिस ने ट्रक का पीछा किया। जिस पर चालक और तस्कर ट्रक को रोड पर खड़ा कर मौके से भाग निकले। पुलिस ने ग्रामीणों की मदद से कंटेनर ट्रक से 29 मवेशियों को बाहर निकाला। सीओ ने स्वासा गांव के सरपंच को बुलवाकर सभी मवेशियों को गांव की गोशाला में भिजवाया। कोतवाल ने बताया कि कंटेनर ट्रक को कब्जे में ले लिया गया है। इसके मालिक की भी तलाश करायी जा रही है। एसपी कमलेश दीक्षित ने मंगलवार को दोपहर बताया कि सूचना मिलते ही ललपुरा थाना क्षेत्र के स्वासा गांव के पास पुलिस ने रोड की नाकेबंदी की थी, जिससे 29 मवेशियों से लदा कंटेनर ट्रक पकडऩे में पुलिस को सफलता मिली है। बताया कि अज्ञात लोगों के खिलाफ मुकदमा दर्ज किया गया है। कंटेनर ट्रक के मालिक और चालक को पता लगवाया जा रहा है। बताया कि इस गिरोह में जो भी शामिल है उन्हें गिरफ्तार किया जाएगा। पुलिस की टीमें भी लगाई गई है। हिन्दुस्थान समाचार/पंकज/",crime
दो फर्जी उल्फा (स्व) कैडर गिरफ्तार,"जोरहाट (असम), 19 अप्रैल (हि.स.)। जोरहाट जिला के तिताबर इलाके में प्रतिबंधित संगठन उल्फा (स्वाधीन) के नाम पर धन उगाही करने के आरोप में दो नकली उल्फा (स्व) कैडरों को पुलिस ने गिरफ्तार किया है।  पुलिस ने मंगलवार को बताया कि 6 अप्रैल को महिमा बारी के अभिजीत सैकिया के व्हाट्सएप पर 2 लाख 50 हजार रुपए की डिमांड उल्फा (स्व) के नाम पर किया गया था। पहली किस्त डेढ़ लाख रुपये 8 अप्रैल को अजीत सैकिया अपने घर के बाथरूम के बाहर लटका कर रखा था, उस पैसे को दोनों युवक लेकर फरार हो गए। शेष रकम को 28 अप्रैल को देने की हुई बात थी। फिरौती मांगने वाले दोनों युवकों ने कहा कि अगर 28 अप्रैल के भीतर बकाया पैसा नहीं दिया तो 5 लाख देना पड़ेगा। जिसके बाद घटना की जानकारी अजीत ने पुलिस को दी। पुलिस ने गुप्त सूचना के आधार पर अभियान चलाकर धन उगाही करने के आरोपित चिंटू हजारिका और अनिल मानकी को गिरफ्तार कर लिया है। पहले से दर्ज प्राथमिकी के आधार पर पुलिस गिरफ्तार दोनों फर्जी उग्रवादियों से सघन पूछताछ कर रही है। पुलिस यह पता लगाने की कोशिश कर रही है कि दोनों और कितने लोगों को इस तरह से ठग चुके हैं। हिन्दुस्थान समाचार/असरार/ अरविंद",crime
फांसी के फंदे पर झूली नवविवाहिता,"झुंझुनू, 19 अप्रैल (हि.स.)। जिले के डूमरा में स्थित दुदाना का बास में एक विवाहिता ने फांसी के फंदे पर झूल कर जान दे दी। जिसके बाद विवाहिता के पिता ने, पति, ससुर, सास व ननद के खिलाफ दहेज प्रताड़ना व सुसाइड के लिए मजबूर करने का आरोप लगाते हुए मुकुंदगढ़ थाना में मुकदमा दर्ज कराया है। मृतका ने नौ महीने पहले ही लव मैरिज की थी। मुकुंदगढ़ के थाना प्रभारी रामस्वरूप बराला ने बताया कि डूमरा के दूदाना का बास निवासी हेमलता (19) ने आज दोपहर को आत्महत्या कर ली। घटना के समय मृतका के परिजन परिवार में किसी के निधन पर लोहार्गल गए हुए थे। पति विकास भी किसी काम से नवलगढ़ गया हुआ था। घर पर हेमलता अकेली थी। पति विकास के घर वापस आने पर हेमलता फांसी के फंदे पर झूलती मिली। जिसके बाद पूरे मामले का खुलासा हुआ। विकास ने हेमलता को फंदे से नीचे उतारा और अपने रिश्तेदार के सहयोग से उप जिला अस्पताल नवलगढ़ में लेकर आया। जहां पर चिकित्सकों ने हेमलता को मृत घोषित कर दिया। सुसाइड की सूचना पर मुकुंदगढ़ पुलिस उप जिला अस्पताल पहुंची और विवाहिता के पीर पक्ष को सूचना दी। मृतका हेमलता के पिता ने गांव सुलतानपुरा निवासी हरिसिंह जाट विवाहिता के पति विकास, ससुर शिशुपाल, सास व ननद के खिलाफ दहेज के लिए परेशान करने व उसकी बेटी को आत्महत्या के लिए मजबूर करने का आरोप लगाते हुए मुकदमा दर्ज करवाया। जिस पर डीएसपी सतपालसिंह मामले की जांच शुरू दी। हिन्दुस्थान समाचार/ रमेश सर्राफ",crime
किसान की हत्या मामले में भाई समेत दो गिरफ्तार,"प्रयागराज, 19 अप्रैल (हि.स.)। सोरांव थाने की पुलिस ने टीम ने 16 अप्रैल को हुई किसान हत्याकाण्ड का खुलासा करते हुए मंगलवार दोपहर बाद मृतक के भाई समेत दो लोगों को गिरफ्तार किया। पुलिस ने हत्या में प्रयुक्त औजार एवं मृतक की गायब मोटर साइकिल एवं मोबाइल बरामद किया। वारदात में शामिल एक अन्य की तलाश जारी है। उक्त जानकारी देते हुए पुलिस अधीक्षक गंगापार अभिषेक कुमार अग्रवाल ने बताया कि जमीन के विवाद में मृतक के भाई ब्रम्हदीन पटेल पुत्र स्वर्गीय जग्गू पटेल निवासी बारी नया पूरवा थाना फाफामऊ ने दो लाख का ठेका नवाबगंज थाना क्षेत्र के बुनौना गांव निवासी दिनेश कुमार पासी एवं मुलायम पाल निवासी नवाबगंज बुनौना को दिया था। जिसमें से मृतक के भाई और दिनेश कुमार पासी को शिवगढ़ बाजार के पास से मुखबिर की सूचना पर गिरफ्तार किया गया। पकड़े गए आरोपितों के कब्जे से मोटर साइकिल एवं मृतक का मोबाइल तथा हत्या में प्रयुक्त औजार बरामद किया है। फरार अभियुक्त मुलायम पाल की तलाश की जा रही है। उल्लेखनीय है कि सोरांव थाना क्षेत्र के सराय बाहर गांव में 16 अप्रैल की सुबह फाफामऊ थाना क्षेत्र के बारी नया पूरवा गांव निवासी राम बाबू पटेल (55) का शव खून से लथपथ पाया गया था। इस सम्बन्ध में मुकदमा दर्ज करके जांच की जा रही थी। मुखबिर की सूचना पर तथ्यों के आधार पर उक्त आरोपितों को गिरफ्तार करके जेल भेजा जा रहा है। हिन्दुस्थान समाचार/राम बहादुर",crime
नशीले पदार्थों के सेवन से गई युवक की जान,"सोलन, 19 अप्रैल ( हि. स.) । शहर के शक्ति नगर क्षेत्र निवासी युवक को क्षेत्रीय अस्पताल लाया गया जहां उसे चिकित्सकों ने मृत घोषित कर डियाब। युवक की मौत का कारण उसकी माता ने युवक द्वारा नशा करना बताया है ।  सन्देहास्पद परिस्थितियों में घर पर सोमवार शाम को मृत पड़े 22 वर्षीय युवक को अस्पताल लाया गया था । इसकी सूचना पुलिस को भी दी गई । जिसके बाद मौके पर पहुंची पुलिस ने परिजनों से पूछताछ की , जिसमें युवक की माता ने बताया कि उनका बेटा हेरोइन का नशा करने का आदि था । जिसका क्षेत्रीय अस्पताल से इलाज चल रहा था । लेकिन सोमवार को युवक की माता श्रीमती कांता देवी अपनी ड्यूटी से घर पहुंची तो देखा कि उनका पुत्र सागर कुमार सोया हुआ था । जिसे उन्होंने उठाने का काफी प्रयास किया, लेकिन वह जब नहीं उठा तो उसे अस्पताल लाया गया था । जहां उसे मृत घोषित कर दिया गया । अतिरिक्त पुलिस अधीक्षक अशोक वर्मा ने बताया कि परिजनों को बेटे की मौत का किसी पर कोई संदेह नहीं है । जिस कारण पुलिस ने धारा 174 के तहत मामला दर्ज कर शव को पोस्टमार्टम के लिए भेज दिया और आगामी जांच की जा रही है । हिन्दुस्थान समाचार / संदीप/उज्जवल",crime
पुलिस ने भारी मात्रा में देसी शराब को किया नष्ट,"मोरीगांव (असम), 19 अप्रैल (हि.स.)। मोरीगांव जिला पुलिस की विशेष टीम ने अभियान चलाकर भारी मात्रा में देसी शराब को नष्ट किया है। पुलिस ने मंगलवार को बताया कि जिला के विशेष पुलिस की टीम ने अभियान चलाकर दलोसोवा बस्ती के जवाहर नवोदय विद्यालय के समीप एक व्यक्ति के घर में अभियान चलाकर भारी मात्रा में देसी शराब जब्त कर उसे नष्ट कर दिया।  अभियान के दौरान देसी शराब तैयार करने वाली विभिन्न सामग्री को भी नष्ट किया गया। पुलिस ने कहा कि इस तरह का अभियान आने वाले समय में भी जिले के विभिन्न हिस्सों में चलाया जाएगा। हिन्दुस्थान समाचार/ असरार/ अरविंद",crime
दहेज उत्पीड़न में पति समेत आठ ससुरालियों के खिलाफ रिपोर्ट दर्ज,"मुुरादाबाद, 19 अप्रैल (हि.स.)। थाना मैनाठेर पुलिस ने दहेज उत्पीड़न में विवाहिता की शिकायत पर पति समेत आठ ससुराल वालों के खिलाफ रिपोर्ट दर्ज की है। मुरादाबाद जिले के मैनाठेर कोतवाली क्षेत्र के ग्राम मिलक नवाब वाली निवासी विवाहिता चमन ने पुलिस को तहरीर देकर बताया कि उसकी शादी 18 माह पूर्व सोनकपुर थाना क्षेत्र के ग्राम बरखेड़ा निवासी अनुज के साथ हुई थी। आरोप है कि शादी के कुछ दिनों बाद ही ससुराल वालों ने कम दहेज लाने के ताने देकर उत्पीड़न करने लगे। विरोध करने पर उसके साथ गाली गलौज के साथ मारपीट भी की जाती थी। छह माह पहले उसको बंधक बनाकर दहेज की मांग की गई थी। इसी बीच गला दबा दिया था, शोर होने पर आसपास के लोग आ गए जिन्होंने पीड़िता को बंधन मुक्त कराया। इसके बाद ससुराल वालों ने छह माह की बच्ची के साथ विवाहिता को घर से निकाल दिया और घर लौटने पर जान से मारने की धमकी दी थी। तब वह अपने मायके में रहने को मजबूर है। वहीं मंगलवार को मैनाठेर पुलिस ने तहरीर के आधार पर पति समेत आठ ससुराल वालों के खिलाफ रिपोर्ट दर्ज कर ली है। हिन्दुस्थान समाचार/निमित जायसवाल",crime
बीएसएफ के हत्थे चढ़े दो तस्कर,"उत्तर 24 परगना, 19 अप्रैल (हि.स.)। दक्षिण बंगाल फ्रंटियर ने अपने अधिकार क्षेत्र से अलग-अलग घटनाओं में तस्करी को विफल करते हुए दो तस्करों को 306 फेंसीडिल की बोतल के साथ रंगे हाथ गिरफ्तार किया है। जब्त की गई फेंसीडिल की कीमत 57 हजार 49 रूपये है। तस्कर इन्हें भारत से बांग्लादेश ले जाने की कोशिश कर रहे थे। अन्य घटना में मंगलवार को 107वीं वाहिनी की सीमा चौकी उत्तरपाड़ा के जवानों ने पुख्ता खबर के आधार पर कार्रवाई करते हुए 100 बोतल प्रतिबंधित कफ सिरप के साथ एक तस्कर को गिरफ्तार किया है। गिरफ्तार तस्कर का पहचान अभिजीत बिस्वास (27) है। वह उत्तर 24 परगना जिले के सीमावर्ती गांव उत्तरपाड़ा का रहने वाला है। गिरफ्तार किए गए दोनों तस्कर को जब्त की गई प्रतिबंधित कफ सिरप के साथ संबंधित पुलिस थाने को सौंप दिया गया है। वहीं, मंगलवार को दक्षिण बंगाल फ्रंटियर की ओर से जारी बयान में बताया गया कि 18 अप्रैल को सीमा चौकी गुनारमठ 158 बटालियन के जवानों ने गुनारमठ गांव के जंगल इलाके में एक स्पेशल एम्बुश लगाया। इसके बाद देर रात एंबुश पार्टी ने एक तस्कर को गिरफ्तार किया। गिरफ्तार तस्कर का नाम तन्मय हलदार (22) है। वह उत्तर 24 परगना के पुराना बनगांव के डाकघर इलाके का निवासी है। तस्कर के पास से बीएसएफ ने तीन प्लास्टिक बैग से 206 बोतल प्रतिबंधित कफ सिरप बरामद किया है। दक्षिण बंगाल फ्रंटियर की ओर से जारी बयान में बताया की सीमा सुरक्षा बल भारत-बंग्लादेश सीमा पर तस्करी को रोकने के लिए कड़े कदम उठा रही है। जिसके चलते तस्करी में लिप्त लोगों को काफी मुश्किलों का सामना करना पड़ रहा है जिनमें से कुछ पकड़े जा रहे है। हिन्दुस्थान समाचार /सचिन /गंगा",crime
"फतेहपुर: साइबर सेल ने बरामद किए चोरी के 83 एंड्रॉयड फोन, फोन पाकर उपभोक्ताओं के खिले चेहरे","फतेहपुर,19 अप्रैल (हि.स.)। जिले में मंगलवार को पुलिस की साइबर सेल टीम ने लोगों के चोरी हुए 83 एंड्रॉयड मोबाइल बरामद किया है। अपने-अपने मोबाइल वापस मिलने पर लोगों ने पुलिस का आभार प्रकट करते हुए खुशी जाहिर की।  पुलिस अधीक्षक राजेश कुमार सिंह ने बताया कि मोबाइल खो जाने या चोरी होने की बढ़ती घटनाओं को देखते हुए इसे बरामद करने के लिए साइबर सेल प्रभारी अरविंद कुमार वर्मा के नेतृत्व में साइबर सेल की एक विशेष टीम बनाई गई थी। आईएमईआई के जरिये पता लगा कर सर्विलांस टीम ने पुलिस थानों में मोबाइल खो जाने की दर्ज शिकायतों की जानकारी हासिल की। इसके बाद इंटरनेशनल मोबाइल इक्विपमेंट आईडेंटिटि (आईएमईआई) नंबर के जरिए इस बात की जांच की गई कि ये मोबाइल चल रहे हैं या नहीं। बता दें कि यह खास नंबर हर मोबाइल में अलग-अलग होता है और इसकी मदद से मोबाइल की पहचान की जा सकती है। साइबर सेल ने उच्च तकनीक की मदद से मोबाइल में लगे नंबरों की पहचान की। इसके बाद नंबरों पर फोन कर बताया गया कि उनके पास जो फोन हैं वे चोरी के या खोए हुए हैं। मामले में पुलिस में शिकायत दर्ज हैं। ऐसे में अगर वे मोबाइल वापस नहीं करेंगे तो उनके खिलाफ कानूनी कार्रवाई की जा सकती है। पुलिस अधीक्षक ने बताया कि फिलहाल 12 लाख 45 हज़ार रुपए से ज्यादा कीमत के 83 के एंड्रॉयड मोबाइल बरामद किये गए हैं। सभी मोबाइल फ़ोन उनके मालिकों को सूचित कर पुलिस लाइन सभागार में सौंप दिए गए। इस दौरान खोए हुए अपने मोबाइलों को पाकर लोगों के चेहरे खिल उठे। साथ ही पुलिस के इस कार्य की तहेदिल सराहना की। हिन्दुस्थान समाचार/देवेन्द्र",crime
"दुल्हे के रिश्तेदार ने घुड़चढ़ी के दौरान की हर्ष फायरिंग, चार बच्चों समेत पांच घायल","नई दिल्ली,(टीम डिजिटल): दिल्ली से सटे ग्रेटर नोएडा में थाना बादलपुर के अच्छेजा गांव में सोमवार रात घुड़चढ़ी के दौरान दुल्हे के रिश्तेदार द्वारा की गई हर्ष फायरिंग में चार बच्चों समेत पांच लोग घायल हो गए। घटना के बाद शोर-शराबा होने पर आरोपी वहां से भाग निकला। ग्रामीणों ने घायल को इलाज के लिए अस्पताल में भर्ती कराया है। पुलिस ने तहरीर के आधार पर आरोपी के खिलाफ रिपोर्ट दर्ज कर उसकी तलाश शुरू कर दी है। पुलिस के मुताबिक अच्छेजा गांव के सुंदर सिंह के दो बेटों की शादी के कार्यक्रम में सोमवार रात को घुड़चढ़ी के दौरान एक रिश्तेदार ने बंदूक को नीचे कर फायरिंग कर दी। फायरिंग से निकले छर्रे लगने से ग्रामीण किन्नू उर्फ कृष्णपाल समेत चार बच्चे घायल हो गए। घायलों को देखकर अफरा तफरी मच गई, जिसको देखकर आरोपी जान बचाकर मौके से फरार हो गया। घायल को उपचार के लिए ग्रेटर नोएडा के एक निजी अस्पताल में भर्ती कराया, जहां बच्चों को प्राथमिक उपचार के बाद घर भेज दिया गया। ग्रामीण राकेश ने फायरिंग करने वाले दूल्हे के रिश्तेदार राहुल निवासी बुलंदशहर के खिलाफ पुलिस को तहरीर दी है। इस संबंध में सेंट्रल नोएडा एसीपी-2 योगेंद्र सिंह ने बताया कि पीडि़त की तहरीर पर रिपोर्ट दर्ज कर ली गई है। जल्द ही आरोपी को गिरफ्तार कर लिया जाएगा। बंदूक संभवत लाइसेंसी है, सही जानकारी जांच के बाद ही मिल सकेगी। आरोपी के गाजियाबाद में होने की सूचना मिली थी। दबिश दी गई है।",crime
दिल्ली में बुजुर्ग से लूट ले गए कैश,"मामला 17 अप्रैल की रात का है, जब द्वारका सेक्टर-7 के मेघदूत अपार्टमेंट के रहने वाले बुजुर्ग, सतीश चंद शर्मा रात 9:40 बजे के आसपास अपने घर से स्कूटर में पेट्रोल डलवाने के लिए सेक्टर 9 के पेट्रोल पंप जाने के लिए निकले थे.  नई दिल्ली : द्वारका जिले में बदमाशों के हौसले काफी बुलंद हो गए हैं. जिले में स्ट्रीट क्राइम के मामले में काफी इजाफा हुआ है. ताजा मामला द्वारका साउथ थाना इलाके का है, जहां एक बुजुर्ग से तीन युवकों ने कैश लूट लिया.  मिली जानकारी के अनुसार, मामला 17 अप्रैल की रात का है, जब द्वारका सेक्टर-7 के मेघदूत अपार्टमेंट के रहने वाले बुजुर्ग, सतीश चंद शर्मा रात 9:40 बजे के आसपास अपने घर से स्कूटर में पेट्रोल डलवाने के लिए सेक्टर 9 के पेट्रोल पंप जाने के लिए निकले थे.  इस दौरान जब वो सेक्टर-7 के सरगोधा अपार्टमेंट के टी-पॉइंट के पास पहुंचे थे, तभी 3 लड़कों ने उन्हें घेर लिया और उनसे 1700 रुपये लूट कर फरार हो गए. इस मामले में द्वारका साउथ थाने की पुलिस ने पीड़ित बुजुर्ग के बयान के आधार पर मामला दर्ज कर लिया है और छानबीन में जुट गई है.",crime
जमीन विवाद में चचेरे भाई की टांगी से काट कर हत्या,"गुमला,19 अप्रैल(हि.स.) । बिशुनपुर प्रखंड के गुरदरी थाना क्षेत्र अंतर्गत चोरकाखांड भगत टोली में सोमवार की देर रात लालमोहन नगेशिया ने अपने चचेरे भाई नंदेश्वर नगेसिया को टांगी से काटकर हत्या कर दी । घटना के संबंध में ग्रामीणों ने बताया गया कि पूर्व में लालमोहन एवं नंदेश्वर के बीच जमीन का विवाद चल रहा था। वही कुछ दिनों से महुआ पेड़ को लेकर दोनों में अनबन थी। तभी लालमोहन ने नंदेश्वर को हत्या करने का योजना बनाकर सोमवार की रात को शराब पीने के लिए अपना घर बुलाया। इसके बाद दोनों भाई आंगन में बैठकर शराब पीने लगे। तभी अचानक लालमोहन ने टांगी से नंदेश्वर के सिर पर वार कर दिया , जिससे घटनास्थल पर ही उसकी मौत हो गई। इधर घटना की जनकारी मिलने बाद ग्रामीणों के द्वारा गुरदरी पुलिस को सूचना दी गई। वहीं मंगलवार की सुबह आरोपित लालमोहन नगेसिया को ग्रामीणों ने धर दबोचा और पुलिस के हवाले कर दिया। पुलिस ने शव को पोस्टमार्टम के लिए गुमला भेज दिया। हिन्दुस्थान समाचार / हरिओम",crime
14 लाख रुपए के टायरों का गबन करने वाला आरोपी तीन साल बाद गिरफ्तार,"नई दिल्ली,(टीम डिजिटल):दिल्ली से सटे नोएडा में थाना सेक्टर 58 पुलिस ने एक कंपनी के 14 लाख रुपए कीमत के टायरों का गबन करने के मामले में एक आरोपी को गिरफ्तार किया है। पुलिस का दावा है कि आरोपी करीब तीन वर्षों से फरार चल रहा था। इस मामले में पुलिस पहले ही चार लोगों को जेल भेज चुकी है। पुलिस के अनुसार 8 फरवरी 2019 को थाना सेक्टर 58 स्थित मेट्रो टायर लिमिटेड कंपनी से ट्रक ड्राइवर द्वारा 14 लाख रुपए कीमत के टायर लोड कराने के बाद धोखा देकर माल पार्टी को पंहुचाने के बजाय कही बेच दिए जाने की रिपोर्ट दर्ज कराई गई थी। इस मामले में ट्रक चालक और मालिक पर आरोप लगा था। पुलिस ने जांच के बाद इस मामले में घोड़ी बछैड़ा थाना दादरी निवासी देवेन्द्र, देहली गेट जिला मेरठ निवासी अलीमुद्दीन, फिरोज खान और प्रतापपुर जिला कानपुर निवासी राघवेन्द्र यादव को गिरफ्तार कर पहले ही जेल भेज चुकी है। तीन वर्षों से फरार चल रहे एक आरोपी तिलपता थाना सूरजपुर निवासी संजीव को पुलिस ने सोमवार रात खोड़ा तिराहा से लेबर चौक से गिरफ्तार कर लिया। आरोपी के पास से एक तमंचा और जिंदा कारतूस बरामद किया है। आरोपी विभिन्न कम्पनी के ट्रक, ड्राईवर और कन्टक्टर के फर्जी दस्तावेज तैयार कर कम्पनी में देते थे और कम्पनी से माल भरकर धोखाधड़ी करकर अवैध रूप से बेच देते थे।",crime
पुलिस हिरासत से फरार नाइजीरियन ड्रग्स तस्कर गिरफ्तार,"नई दिल्ली , 19 अप्रैल (हि.स.)। दक्षिणी जिले की एंटी आटो थेफ्ट स्क्वाड (एएटीएस) और नारकोटिक्स स्क्वाड ने नाइजीरियन मूल के फरार ड्रग्स तस्कर को गिरफ्तार किया है। आरोपित की पहचान इज चुकवू के रूप में हुई है। बुधवार को नेब सराय थाना पुलिस ने आरोपित को गांजा तस्करी में गिरफ्तार किया था। आरोपित से 24 ग्राम गांजा बरामद हुआ था। इसके बाद आरोपित एक कांस्टेबल को मारपीट कर पुलिस हिरासत से फरार हो गया था। इस पर अंबेडकर नगर थाने में आरोपित के खिलाफ एक और मामला दर्ज कर उसकी तलाश शुरू की गई। पुलिस टीम ने देवली, खानपुर, राजू पार्क, छतरपुर, राजपुर खुर्द, उत्तम नगर और महरौली में कई जगह छापे मारे और उसे दबोच लिया। मामले की छानबीन के लिए एएटीएस और नारकोटिक्स स्क्वाड की संयुक्त टीम बनाई गई थी। टीम ने सबसे पहले उस वाहन का पता लगाया जिससे आरोपित पुलिस की हिरासत से फरार हुआ था। इस दौरान पुलिस को वाहन चालक और आरोपित की आखिरी लोकेशन का पता चला। पुलिस ने आरोपित की सीडीआर निकाली तो पता चला कि उसने जिन लोगों से बात की है उनमें से ज्यादातर नंबर ड्रग एडिक्ट्स के थे। उन्हीं में से एक नंबर नेब सराय के राजू पार्क में सक्रिय मिला। इस पर पुलिस ने एक नाइजीरियन व्यक्ति को पकड़ा। पूछताछ में पता चला कि पकड़े गए नाइजीरियन व्यक्ति को इज चुकवू ने पुलिस हिरासत से भागने के बाद काल किया था। उसकी निशानदेही पर पुलिस ने इज चुकवू को उसके ठिकाने से गिरफ्तार कर लिया। कोर्ट में पेश करने के बाद उसे उसे न्यायिक हिरासत में जेल भेज दिया गया है। हिन्दुस्थान समाचार/अश्वनी",crime
"सीतापुर: भांजे ने मामा को बेरहमी मे मार डाला, बाग में मिली लाश देख सिहर उठे लोग",विस्तार  सीतापुर थाना रेउसा इलाके में मंगलवार को एक युवक की निर्मम हत्या कर दी गई। आरोप है कि उसके सगे भांजे ने ही उसको मौत के घाट उतार दिया। घटना का कारण प्रेम प्रसंग बताया जा रहा है। सूचना पाकर मौके पर पहुंची पुलिस ने शव को पोस्टमार्टम के लिए भेज दिया है। पुलिस को घटनास्थल से बाइक और बांका(धारदार हथियार) बरामद हुआ है। इलाके के गांव जमौली निवासी शिवम (35) पुत्र जयनारायण का शव खुरवलिया से बिजेहरा के बीच स्थित एक बाग में पड़ा पाया गया। गर्दन पर धारदार हथियार के निशान थे। सूचना पाकर मौके पर पहुंचे सीओ ने जांच पड़ताल की।,crime
"लुधियाना: 25 मिनट में 25 लाख रुपये की चोरी, छह शातिरों ने गारमेंट्स दुकान को बनाया निशाना, पुलिस जांच में जुटी",विस्तार  लुधियाना में मंगलवार को पंजाब की सबसे बड़ी होलसेल कपड़ा मार्केट गांधी नगर में चोरों ने एक दुकान को निशाना बनाया। चोरों ने मंगलवार की सुबह दुकान के अंदर घुसकर 25 लाख रुपये की नकदी और अन्य कीमती सामान चोरी कर लिया। घटना का पता उस समय चला जब कपिल गारमेंट्स के मालिक कपिल अरोड़ा दुकान पर पहुंचे। सामान बिखरा पड़ा देख उनके होश उड़ गए। अंदर पड़ी नकदी गायब थी। उन्होंने तुरंत इसकी जानकारी पुलिस को दी। सूचना मिलने के बाद थाना डिवीजन चार की पुलिस मौके पर पहुंच गई। पुलिस ने जब सीसीटीवी कैमरे की फुटेज चेक की तो पता चला कि चोर दुकान के अंदर से डीवीआर भी ले गए। आसपास के कैमरों से पता चला कि दो वाहनों पर छह लोग सवार होकर आए थे। पुलिस मामले की जांच में जुटी है। दुकान मालिक कपिल अरोड़ा ने बताया कि उनका होलसेल रेडीमेड गारमेंट्स के नाम से दुकान है। रोजाना की तरह सोमवार की रात को भी वह दुकान बंद कर चले गए। मंगलवार की सुबह दुकान के बाहर दो पहिया वाहनों पर छह युवक आए। कुछ समय दुकान के बाहर खड़े होकर बातें करते रहे और अचानक से ताले तोड़कर अंदर घुसे।  आरोपियों ने करीब 25 मिनट में चोरी की वारदात को अंजाम दिया। गल्ले में पड़े 25 लाख रुपये की नकदी और अन्य कीमती सामान चोरी किया। जाते वक्त डीवीआर भी साथ ले गए। जब कपिल दुकान पर पहुंचे तो उन्होंने पुलिस को बताया। थाना डिवीजन चार के एसएचओ ने बताया कि वारदात में कोई जानकार भी शामिल हो सकता है।  अंदर सीसीटीवी फुटेज तो मिली नहीं लेकिन बाहर लगे कैमरों से पता चला कि करीब छह आरोपी थे। पुलिस मामले की जांच में जुटी है। जल्द ही आरोपियों का पता लगा लिया जाएगा। अज्ञात आरोपियों के खिलाफ पुलिस ने मामला दर्ज कर लिया है।,crime
महिला ने दुधमुंहे बच्चे के साथ की आत्महत्या,"शिमला, 19 अप्रैल (हि.स.)। शिमला जिला के कोटखाई क्षेत्र में मां ने अपने नौ माह के बच्चे संग आत्महत्या कर ली। यह महिला और उसका बेटा नेपाली मूल के हैं। यह घटना कोटखाई थाने के रत्नाडी गांव की है।महिला की पहचान 18 वर्षीय कमला और नौ माह के बच्चे रोशन के रूप में हुई है। महिला का पति स्थानीय बागवान के बगीचे में काम करता है। यह परिवार तीन माह से रत्नाडी में एक अस्थायी आवास में रह रहा है। पुलिस के मुताबिक रविवार को स्थानीय लोगों ने मां और मासूम बच्चे को आवास में फंदे पर लटका देखा। घर में पति मौजूद नहीं था। पुलिस ने मौके का मुआयना कर एफएसएल की टीम को बुलाया। हिन्दुस्थान समाचार/उज्ज्वल/मुकुंद",crime
"प्लास्टिक फैक्ट्री में भीषण आग, छह दमकलों ने पाया आग पर काबू","जयपुर, 19 अप्रैल (हि.स.)। मुरलीपुरा थाना इलाके में कुकरखेड़ा अनाज मंडी के पास एक मंगलवार सुबह एक प्लास्टिक फैक्ट्री में भीषण आग लग गई। आग की चपेट में आने से दो वाहन भी कबाड़ हो गए। सूचना पर पहुंची पुलिस और आधा दर्जन दमकल की गाड़ियों ने आग पर काबू पाने का प्रयास शुरू किया। इस दौरान आग ज्यादा फैलने से अफरा-तफरी का माहौल बन गया। आग लगने से लपटें ऊंची-ऊंची दिखाई देने लगी और चारों तरफ धुएं का गुबार छा गया। जिस पर पुलिस ने एहतियात के तौर पर आसपास की दुकानों को खाली करवाई, जिससे किसी प्रकार की जनहानि नहीं हो सके। प्लास्टिक होने की वजह से आग तेजी से भभक रही थी। आग बुझाने के लिए एक के बाद एक आधा दर्जन दमकल की गाड़ियां ने डबल फेरे लगाकर कड़ी मशक्कत के बाद आग पर काबू पाया। तब तक करीब 55 लाख रुपये के माल का नुकसान हो चुका था। शुरुआती जांच में शॉर्ट सर्किट की वजह से आग लगना सामने आया है। विश्वकर्मा फायर स्टेशन प्रभारी मनोज सिंह ने बताया कि दादी का फाटक निवासी आशा देवी की नीलगिरी कॉलोनी कुकरखेड़ा में प्लास्टिक फैक्ट्री है। फैक्ट्री में प्लास्टिक कट्टे बनाने का काम किया जाता है। मंगलवार सुबह अचानक बंद फैक्ट्री में आग लग गई। देखते ही देखते आग ने विकराल रूप ले लिया। फैक्ट्री से आग की भीषण लपटें उठने लगी। आग को देखकर स्थानीय लोगों ने तुरंत पुलिस और दमकल कर्मियों को सूचना दी। सूचना पर दमकल की छह गाड़ियों को रवाना किया गया और जहां दमकलों ने 2-2 फेरे लगाकर एक घंटे की मशक्कत के बाद आग पर काबू पाया। फैक्ट्री खडी टाटा मैजिक और टाटा-407 गाड़ियां भी जलकर कबाड़ में बदल गई। फैक्ट्री मालिक आशा देवी ने बताया कि आग फैक्ट्री में करीब 33 लाख रुपये का नुकसान होने के साथ ही 22 लाख रुपये कीमत की गाड़ियां जल गई। पुलिस का मानना है कि आग संभवतः शार्ट सर्किट की वजह से लगी है। गनीमत रही कि आगजनी में किसी प्रकार की जनहानि होने की सूचना नहीं है। पुलिस आग लगने के कारणों की जांच कर रही है। हिन्दुस्थान समाचार/ दिनेश/संदीप",crime
"टी-सीरीज के मालिक भूषण कुमार को कोर्ट से लगा झटका, रेप मामले में कोर्ट ने पुलिस की क्लोजर रिपोर्ट को किया खारिज","Highlights मुंबई की कोर्ट ने रेप आरोपी टी-सीरीज कंपनी के मालिक भूषण कुमार के पुलिस क्लोजर रिपोर्ट को खारिज किया कोर्ट ने कहा, मुंबई पुलिस ठीक से जांच नहीं की और न ही भूषण को गिरफ्तार करने का प्रयास किया एक महिला ने गुलशन कुमार के बेटे भूषण कुमार पर नौकरी देने के बहाने रेप करने का आरोप लगाया है मुंबई: कैसट किंग रहे गुलशन कुमार के बेटे और टी-सीरीज कंपनी के मालिक भूषण कुमार के खिलाफ रेप के मामले में मुंबई पुलिस द्वारा कोर्ट में लगाई क्लोजर रिपोर्ट खारिज हो गई है।  मुंबई की एक मजिस्ट्रेट कोर्ट ने रेप आरोपी टी-सीरीज कंपनी के मैनेजिंग डायरेक्टर भूषण कुमार के खिलाफ पुलिस द्वारा दायर क्लोजर रिपोर्ट को यह करते हुए खारिज कर दिया कि पुलिस ने मामले में जांच के दौरान कई कानूनी पहलुओं के साथ समझौता किया गया है या फिर उन्हें अनदेखा किया गया है। इसके साथ ही कोर्ट ने मुंबई पुलिस को आदेश दिया है कि वो इस मामले की फिर से जांच करें और उस जांच की अगुवाई जोनल डीसीपी करें। मामले की सुनवाई करते हुए मेट्रोपॉलिटन मजिस्ट्रेट आरआर खान ने इस महीने की शुरुआत में पुलिस की समरी रिपोर्ट को खारिज कर दिया था, जिसका आदेश सोमवार को जारी किया गया। कोर्ट ने क्लोजर रिपोर्ट को खारिज करते हुए कहा, ""जहां तक पीड़िता का सवाल है, उसने आपराधिक कानून की खामियों को उजागर किया है। उसने तो पुलिस की क्लोजर रिपोर्ट के मामले में कोई शिकायत भी नहीं दर्ज कराई। पीड़िता ने अपने व्यक्तिगत लाभ और फायदे के लिए हर उस सीमा को पार कर लिया है जिसका पालन सभी भारतीय महिलाएं दशकों से करती आ रही हैं।"" इसके अलावा कोर्ट ने मामले में हस्तक्षेप याचिका दायर करने के लिए भूषण कुमार और एक गवाह की भी जमकर खिंचाई की। मजिस्ट्रेट ने कहा कि दोनों के पास इस मामले में पेश होने और हस्तक्षेप करने के लिए कोई आधार नहीं है और मामले में याचिका दायर करके उन्होंने भी अपनी सभी सीमाएं पार कर दी हैं।"" कोर्ट के आदेश में स्पष्ट किया गया है कि भूषण कुमार के पास अदालत में मामला दायर करने का कोई कानूनी अधिकार नहीं है, लेकिन उसके बाद भी उन्होंने कोर्ट में लड़ने का प्रयास किया है जो पूरी तरह से दुर्भाग्यपूर्ण, अनैतिक और अनुचित है। मजिस्ट्रेट ने कहा कि इन प्रयासों से पता चलता है कि भूषण कुमार मामले में जल्द से जल्द छुटकारा पाना चाहते हैं। पुलिस द्वारा की गई जांच पर प्रतिकूल टिप्पणी करते हुए कोर्ट ने कहा कि अपराध दर्ज होने के बाद भी पुलिस जांच अधिकारी ने न तो आरोपी को गिरफ्तार करने का प्रयास किया और न ही आरोपी ने अग्रिम जमानत के लिए संपर्क किया जो कि आरोपी के गैरजिम्मेदार आत्मविश्वास को दर्शाता है। अदालत ने कहा कि केस के जांच अधिकारियों ने ""जांच"" करने से परहेज किया है। जबकि हमारे देश का बड़ा दुर्भाग्य है कि रेप की घटनाएं हर दिन बढ़ रही हैं। इसके साथ ही अदालत ने अतिरिक्त लोक अभियोजक को आदेश दिया कि वो पुलिस जांचकर्ताओं के गैरजिम्मेदार आचरण के बारे में मुंबई के पुलिस कमिश्नर और राज्य के डीजीपी को भी सूचित करें। मालूम हो कि 30 साल की महिला ने पिछले जुलाई में डीएन नगर पुलिस थाने में शिकायत दर्ज कराई थी कि गुलशन कुमार के बेटे भूषण कुमार ने उसके साथ कंपनी में नौकरी देने के बहाने रेप किया था। मामले में डीएन नगर पुलिस ने पीड़िता की शिकायत पर भूषण कुमार के खिलाफ रेप और धोखाधड़ी के मामले में केस दर्ज किया था।",crime
युवक ने की खुदकुशी,"दुमका, 19 अप्रैल (हि.स.)। नगर थाना क्षेत्र के कान्हूपाड़ा निवासी 22 वर्षीय संदीप थापा ने गमछे के सहारे कमरे में लगे पंखे से लटक कर खुदकुशी कर ली। युवक नशे का आदी था। पूर्व में कई बार जेल भी जा चुका है। पुलिस ने शव का पोस्टमार्टम कराकर परिजनों को सौंप दिया है। हिन्दुस्थान समाचार/ नीरज",crime
सुपौल सदर अस्पताल बना रणक्षेत्र! 2 पक्ष के बीच खूनी झड़प में 5 लोग गंभीर घायल,सुपौल. बिहार के सुपौल (Supaul) में दो पक्षों के बीच विवाद में सदर अस्पताल (Supaul Civil Hospital) रणक्षेत्र में तब्दील हो गया. इस लड़ाई-झगड़े में पांच लोग गंभीर रूप से घायल हो गए. इसके बाद अस्पताल के सुरक्षा गार्ड ने तत्परता दिखाते हुए पांच हमलावरों को पकड़ लिया. मिली जानकारी के मुताबिक यह विवाद सदर थाना के महेशपुर गांव से शुरू हुई थी. यहां के मुखिया के समर्थक मोहम्मद सगीर के बेटे पर फर्सा (गंडासा) से प्रहार कर उसके सिर को जख्मी कर दिया गया था. हमले का आरोप पूर्व मुखिया के बेटे और उसके समर्थकों पर लगा. मो. मसीर अपने जख्मी बेटे को लेकर सदर अस्पताल आये. लेकिन यहां भी दूसरा पक्ष आ धमका और उसने चाकू से हमला बोल दिया. इस हमले में पांच लोग गंभीर रुप से जख्मी हो गये. सदर अस्पताल में हंगामा और लड़ाई-झगड़ा होता देख वहां मौजूद पुलिसकर्मियों ने हमलावरों को दबोच लिया. पांचों घायलों का अस्पताल में इलाज चल रहा है. पुलिस मामला दर्ज कर जांच में जुट गयी है कि आखिर यह विवाद क्यों और कैसे हुआ.,crime
रीट परीक्षा मामला: परीक्षा में अपने स्थान पर डमी परीक्षार्थी को परीक्षा दिलाने वाला गिरफ्तार,"जयपुर, 19 अप्रैल (हि.स.)। मुहाना थाना पुलिस ने राजस्थान अध्यापक पात्रता परीक्षा(रीट) में डमी कैंडिडेट से परीक्षा दिलवाने वाले शातिर एक आरोपित को गिरफ्तार किया है। जो पिछले छह महीने से पुलिस से बचने के लिए अपने छिपने के ठिकाने बदल रहा था। पुलिस उसकी जगह परीक्षा देने आए गवर्नमेंट टीचर मोहन को पूर्व में गिरफ्तार कर चुकी है। पुलिस उपायुक्त जयपुर (दक्षिण) मृदुल कच्छावा ने बताया कि मुहाना थाना पुलिस ने रीट परीक्षा में डमी कैंडिडेट से परीक्षा दिलवाने वाले शातिर आरोपित सुरेश कुमार (26) निवासी गुमनाणियों की ढाणी छोटू आरजीटी जिला बाड़मेर को गिरफ्तार किया है। इस मामले में 26 सितम्बर 2021 को हेमंत सैनी ने मामला दर्ज करवाया था कि दुर्गा विहार सांगानेर में स्थित महात्मा ज्योतिबा फुले सीनियर सैकण्डरी स्कूल में रीट लेवल-1 का सेंटर था। द्वितीय पारी ढाई बजे से 5 बजे परीक्षा के दौरान एग्जाम था। केंद्र में ड्यूटी के दौरान क्लास में चेक किया। चेक करने पर एक परीक्षार्थी से आईडी रोल नंबर, सिग्नेचर व अन्य जानकारी मांगने पर संतोषजनक जवाब नहीं मिला। सख्ती से पूछताछ की तो उसने अपना नाम मोहन बताया और वह अन्य लोगों की मदद से आईडी में कांट-छांट कर सुरेश कुमार की जगह परीक्षा देने आया है। पुलिस ने आरोपित मोहन लाल बिश्नोई निवासी चितलवाना जालोर को गिरफ्तार किया, जो सरकारी अध्यापक है।वहीं रीट में फर्जी तरीके से परीक्षा दिलवाने को लेकर पुलिस ने मामला दर्ज किया। पुलिस ने आरोपित सुरेश कुमार की तलाश में कई बार दबिश दी। आरोपित पिछले छह महीने से पुलिस ने बचने के लिए जगह बदल-बदलकर फरारी काटता रहा। पुलिस ने मुखबिर की सूचना पर दबिश देकर आरोपित सुरेश कुमार विश्नोई को गिरफ्तार किया और पूछताछ में आरोपित ने स्वीकार किया कि एडमिट कार्ड की फोटो में कांट-छांट कर उसकी जगह मोहन लाल को पेपर देने भेजा था। हिन्दुस्थान समाचार/ दिनेश/संदीप",crime
"मामूली विवाद के बाद फुचका विक्रेता की हत्या, तीन गिरफ्तार","दुर्गापुर, 19 अप्रैल (हि.स.)। फुचका विक्रेता की एक पुराने पड़ोसी के साथ मामूली विवाद पर पीट-पीटकर हत्या का मामला प्रकाश में आया है। घटना दुर्गापुर के श्रमिक नगर इलाके की है। फुचका विक्रेता की मौत मंगलवार तड़के अस्पताल में हुई है। कोकओवेन थाने की पुलिस ने इस घटना में शामिल तीन लोगों को गिरफ्तार किया है। मृतक की पहचान रामप्रसाद सरकार (50) के रूप में हुई है। पता चला है कि रामप्रसाद सरकार दुर्गापुर स्टेशन बस स्टैंड पर फुचका बेचते थे। घटना की शुरुआत सोमवार रात हुई। रामप्रसाद सरकार दुर्गापुर नगर निगम के वार्ड 41 के कोकओवेन थाना के दुर्गापुर थाना के नजदीक श्रमिक नगर क्षेत्र में पुराने इलाके के पड़ोसियों से मिलने पहुंचे थे। रामप्रसाद ने एक बूढ़े पड़ोसी को बाहर चारपाई पर पड़ा देखा और उनसे बातचीत करने लगे। यहीं से गलतफहमी शुरुआत हुई। कुछ देर बाद रामप्रसाद का उक्त वृद्ध के परिवार से बहस हो गया। आरोप है कि रामप्रसाद शराब के नशे में थे। विवाद शुरू होने पर उन्होंने वृद्ध को पीटना शुरू कर दिया। हालांकि कुछ देर बाद मामला शांत हो गया। लेकिन आरोप है कि देर रात दुर्गापुर स्टेशन बस स्टैंड के पास बांकुडा मोड़ से उक्त वृद्ध के बेटे और उसके साथ कई अन्य लोग रामप्रसाद को पकड़ कर श्रमिक नगर के नजदीक एक मैदान में ले आये। आरोप है कि वहां रामप्रसाद को बुरी तरह मारा-पीटा गया। रामप्रसाद सरकार को वृद्ध के बेटे और उसके गिरोह ने पीट-पीट कर हत्या की है। रामप्रसाद सरकार को रात में गंभीर हालत में दुर्गापुर महकमा अस्पताल ले जाया गया। जहां आज तड़के उनकी मौत हो गयी। उनके पुराने पड़ोसियों का आरोप है कि रामप्रसाद को जान-बूझकर पीट-पीटकर हत्या की गई है। स्थानीय सूत्रों के अनुसार इसके पीछे चार लोग शामिल हैं बिस्वजीत जाना, सुरजीत सरकार, मोना दास और शुभजीत सरकार। पड़ोसियों का दावा है कि ये सभी स्थानीय तृणमूल कांग्रेस पार्षद के करीबी हैं। कोकओवेन पुलिस ने तीनों को गिरफ्तार कर लिया, लेकिन मुख्य आरोपित विश्वजीत जाना फरार बताया जा रहा है। पुलिस घटना की जांच कर रही है। हिन्दुस्थान समाचार /सुगंधी /गंगा",crime
जनहित एक्सप्रेस से लावारिस हालात में मिले 16 बोतल शराब,"सहरसा,19 अप्रैल (हि.स.)।बिहार मे शराबबंदी कानून के बाबजूद ट्रेन से शराब बरामदगी का मामला रूकने का नाम नही ले रहा है।आरपीएफ की सक्रियता के कारण निरन्तर शराब,कोरेक्स सहित अन्य नशीला पदार्थ बरामद हो रहा है। मंगलवार को पाटलिपुत्र से सहरसा पहुंची जनहित एक्सप्रेस में जांच के दौरान आरपीएफ टीम ने लावारिस हालत मे एक बैग से 16 बोतल विदेशी शराब बरामद किया है। प्रत्येक बोतल 750 एम एल की है।वही सभी बोतल पर हरियाणा ब्रांड अंकित है। जानकारी के अनुसार मंगलवार को 3206 जनहित एक्सप्रेस पाटलिपुत्र से सहरसा जंक्शन पहुंची थी। ट्रेन आरपीएफ सब इंस्पेक्टर रवि रंजन कुमार, एएसआई रण विजय बहादुर शर्मा, आरक्षित संतोष पांडे सहित आरपीएफ की टीम ट्रेन आने पर हर बाॅगी की जांच में जुटे थे। तभी सामान्य कोच के सीट के नीचे एक लावारिस बैग रखा था। आसपास यात्रियों से पूछने पर किसी ने कुछ नहीं बताया। जांच के बाद बैग से 16 बोतल विदेशी शराब बरामद की गई। फिलहाल आरपीएफ जांच में जुटी है। हिन्दुस्थान समाचार/अजय",crime
"संघ के विद्यार्थी विस्तारक के साथ पुलिसकर्मियों ने की मारपीट, विरोध में कार्यकर्ताओं ने किया घेराव","नई दिल्ली , 19 अप्रैल (हि.स.)। बाहरी जिले के पश्चिम विहार वेस्ट इलाके में बाइक के कागजात नहीं दिखाने पर पुलिसकर्मी ने राष्ट्रीय स्वयंसेवक संघ (आरएसएस) नांगलोई जिला के विद्यार्थी विस्तारक जगदीश की पिटाई कर दी।  पुलिसकर्मियों के इस गलत व्यवहार को लेकर आरएसएस, विश्व हिंदू परिषद, बजरंग दल के अलावा भाजपा कार्यकर्ताओं ने मंगलवार सुबह पश्चिम विहार वेस्ट थाने का घेराव किया और पुलिसकर्मियों को निलंबित करने की मांग की। प्रदर्शन कर रहे लोगों ने कुछ देर के लिए सड़क जाम कर दी। डीसीपी समीर शर्मा का कहना है कि आक्रोषित लोगों को समझा बुझाकर कर प्रदर्शन को खत्म करवा दिया गया है और एसीपी को मामले की जांच सौंप दी गई है। आरएसएस नांगलोई के जिला कार्यवाह विष्णु गोपाल ने बताया कि सोमवार रात 11.40 बजे जगदीश ज्वालापुरी स्थित संघ कार्यालय से जा रहे थे। तीन पुलिसकर्मियों ने उन्हें बैरिकेड पर रोका और बाइक के कागजात की मांग की। जगदीश ने कार्यालय में कागजात होने और मंगाकर देने की बात कही। आरोप है कि इसपर पुलिसकर्मियों ने कहासुनी करने के बाद जगदीश को थप्पड़ मार दिए। इसके बाद थाने ले जाकर भी उनकी पिटाई की गई। रात करीब एक बजे थाने से उन्हें छोड़ा गया। घटना की जानकारी मिलने के बाद मंगलवार सुबह सैकड़ों की संख्या में लोग थाने पर पहुंचे और घेराव किया। प्रदर्शन कर रहे लोगों ने आरोपित पुलिसकर्मियों के खराब व्यवहार को लेकर उन्हें निलंबित करने की मांग की। वहीं पुलिस अधिकारी का कहना है कि तलाशी के दौरान जगदीश को रोका गया था और उनसे वाहन के कागजात की मांग की गई। कागजात नहीं होने की वजह से उनके बीच कहासुनी हो गई। पुलिसकर्मी उन्हें थाने लाकर कागजात मंगवाया और सत्यापन करने के बाद छोड़ दिया गया। पुलिस का कहना है कि आला अधिकारियों के हस्तक्षेप से मामले को सौहार्दपूर्ण ढंग से सुलझा लिया गया और सभा को शांतिपूर्वक खत्म करवा दिया गया। पिकेट कर्मियों के दुर्व्यवहार के आरोपों की जांच का जिम्मा सहायक पुलिस आयुक्त को सौंपा गया है। हिन्दुस्थान समाचार/अश्वनी",crime
ब्रांडेड देशी घी के पैकेट में मिलावट के मामले में दो और गिरफ्तार,"दिल्ली पुलिस ने ब्रांडेड देशी घी के पैकेट में मिलावट के मामले में दो और आरोपियों को गिरफ्तार किया है. उसके पास से कुल 2079 लीटर मिलावटी घी, 1184 फ्रेश टिन बॉक्स और एक पिकअप गाड़ी बरामद किया गया है.  नई दिल्ली : आउटर डिस्ट्रिक्ट की स्पेशल स्टाफ पुलिस ने ब्रांडेड देशी घी में मिलावट के मामले में दो और आरोपियों को गिरफ्तार करने में कामयाबी पाई हैं. उसकी पहचान दिल्ली के रोहिणी के सोनू और एमपी, ग्वालियर के बृजेश अग्रवाल के रूप में हुई है. इनसे 820 लीटर मिलावटी घी और अलग-अलग ब्रांड के 1184 टिन बॉक्स बरामद किए गए हैं.  डीसीपी समीर शर्मा के अनुसार, SMC फ़ूड लिमिटेड, VRS फ़ूड लिमिटेड के मार्केटिंग इंटेलिजेंस ऑफिसर ने देशी घी में मिलावट किये जाने की शिकायत दी थी. शिकायकत में बताया कहा गया था कि कुछ लोग, बाहरी जिला में लोगों के स्वास्थ से खिलावड़ करते हुए ब्रांडेड देशी घी के पैकेटों के साथ छेड़छाड़ कर उसमें नकली घी मिला रहे हैं. उसके बाद पैक को वापस सील कर मार्केट में असली घी बता कर बेच रहे हैं. : मंडावली थाना पुलिस ने शातिर चोर को किया गिरफ्तार, चोरी की ज्वेलरी बरामद   पुलिस टीम ने वहां से मिलावटी मधुसूदन देशी घी, पारस देशी घी, मिल्क फ़ूड देशी घी, मदर डेयरी देशी घी और पतंजलि देशी घी के 1259 लीटर मिलावटी पैकेट बरामद किए थे. इसके साथ वहां से एक गाड़ी भी बरामद की गई. फिलहाल पुलिस आगे की कार्रवाई कर रही है. ऐसी ही जरूरी और विश्वसनीय खबरों के लिए डाउनलोड करें ईटीवी भारत एप",crime
रीट परीक्षा में पेपर आउट मामला: प्रश्न पत्र परीक्षा से पूर्व मिलने के मामले में दो और आरोपित गिरफ्तार,"जयपुर, 19 अप्रैल (हि.स.)। स्पेशल ऑपरेशन ग्रुप (एसओजी) ने कार्रवाई करते हुए राजस्थान अध्यापक पात्रता परीक्षा(रीट) पेपर लीक मामले में कार्रवाई करते हुए दो और अन्य आरोपितों को गिरफ्तार किया है। जांच पड़ताल में सामने आया कि जोधपुर में रीट परीक्षा का प्रश्न पत्र अन्य आरोपितों के साथ परीक्षा से पूर्व प्राप्त होना सामने आया है। अतिरिक्त महानिदेशक पुलिस एटीएस और एसओजी अशोक राठौड़ ने बताया कि रीट पेपर लीक मामले में कार्रवाई करते हुए 24 वर्षीय हनुमाना राम विश्नोई निवासी करडा जिला जालौर और 29 वर्षीय सुशीला बिश्नोई निवासी डिगांव करडा जिला जालौर को गिरफ्तार किया गया है। इनका जोधपुर में रीट परीक्षा का प्रश्न पत्र अन्य आरोपियों के साथ परीक्षा से पूर्व प्राप्त होना सामने आया है। रीट प्रकरण में एसओजी ने अब तक 50 लोगों को गिरफ्तार कर चुकी है। साथ ही अन्य आरोपितों की तलाश की जा रही है। हिन्दुस्थान समाचार/ दिनेश/संदीप",crime
सिमरिया घाट पर लूट के दौरान हत्या करने वाला अपराधी दो साथी सहित गिरफ्तार,"बेगूसराय, 19 अप्रैल (हि.स.)।बिहार पुलिस ने एक भी 2021 को सिमरिया गंगा घाट पर समस्तीपुर जिला निवासी रमेश चौधरी हत्याकांड का खुलासा करते हुए घटना में शामिल कुख्यात अपराधियों को गिरफ्तार कर लिया है।  पुलिस को यह सफलता बेगूसराय पुलिस एवं स्पेशल टास्क फोर्स (एसटीएफ) की संयुक्त कार्रवाई में मिली है। पकड़े गए अपराधियों के पास से हथियार एवं गोली भी बरामद किया गया है। एसपी योगेन्द्र कुमार ने बताया कि एक भी 2021 को चकिया ओपी क्षेत्र के सिमरिया घाट बिंद टोली निवासी विजय महतो ने अपने साथियों के साथ मिलकर गंगा स्नान करने सिमरिया घाट आये समस्तीपुर जिला के हसनपुर मरांची निवासी रमेश चौधरी की लूटपाट के दौरान गोली मारकर हत्या कर दी थी। मामले का उद्भेदन एवं इसमें संलिप्त अपराधियों की गिरफ्तारी के लिए सदर डीएसपी के नेतृत्व में एक विशेष टीम का गठन किया गया था। विशेष टीम द्वारा लगातार आसूचना संकलन, तकनीकी एवं वैज्ञानिक अनुसंधान करते हुए इस घटना में संलिप्त विजय महतो को विशेष कार्य बल (एसटीएफ) के साथ संयुक्त छापेमारी कर आरा से गिरफ्तार किया गया। पूछ-ताछ के दौरान उसने अपनी संलिप्तता स्वीकार करते हुए दो अन्य साथियों का खुलासा किया, इसके आधार पर सिमरिया घाट बिंद टोली निवासी संजीव कुमार उर्फ गुड्डू एवं बजरंगी कुमार को गिरफ्तार किया गया। इसके पास से एक पिस्टल, एक मास्केट (देशी कट्टा) एवं सात गोली बरामद किया गया है। विजय महतो के विरुद्ध मोकामा रेल थाना, बरौनी रेल थाना, बरौनी थाना (चकिया ओपी) में हत्या एवं लूट सहित अन्य अपराधिक मामले दर्ज है। जबकि संजीव कुमार उर्फ गुड्डु के विरुद्ध बरौनी थाना एवं मोकामा रेल थाना तथा बजरंगी कुमार के विरुद्ध बरौनी थाना मामला दर्ज था। हिन्दुस्थान समाचार/सुरेन्द्र",crime
नेशनल हाई-वे पर सड़क हादसे में सात वर्षीय बच्चे की मौत,"ऊना, 19 अप्रैल (हि. स.)। ऊना धर्मशाला नेशनल हाई-वे पर भैरा में हुए दर्दनाक सड़क हादसे में सात वर्षीय मासूम की मौत हो गई। वाहन चालक मासूम को टक्कर मारकर मौका से फरार हो गया। मृतक की पहचान मोनु पुत्र राम नरेश हरदोई उत्तर प्रदेश के रूप में हुई हैं। वहीं पुलिस ने वाहन चालक के खिलाफ मामला दर्ज करके मामले की जांच शुरू कर दी है। पुलिस ने बच्चे के शव की कब्जे में लेकर पोस्टमार्टम के लिए क्षेत्रीय अस्पताल ऊना भेज दिया है। मिली जानकारी अनुसार मंगलवार सुबह ये मासूम अपने माता-पिता के साथ जा रहा था कि एक तेज रफ्तारी वाहन की चपेट में आ गया। जिससे इसकी मौके पर ही मौत हो गईं। एसपी अर्जित सेन ठाकुर ने बताया कि पुलिस ने इस सम्बंध में मामला दर्ज करके जांच शुरू कर दी है। वाहन चालक की तलाश जारी है, जिसे शीघ्र ही पकड़ा जाएगा। हिन्दुस्थान समाचार/विकास/उज्जवल",crime
"जहांगीरपुरी हिंसा: रोहिणी कोर्ट ने सोनू चिकना को चार दिनों की पुलिस हिरासत में भेजा, हिंसा में की थी गोलीबारी","Highlights 28 वर्षीय सोनू को दिल्ली पुलिस ने सोमवार को किया था गिरफ्तार पूछताछ में सोनू ने हिंसा के दौरान गोली चलाने की बात कबूली है नई दिल्ली: जहांगीरपुरी हिंसा में गोलीबारी करने वाले सोनू चिकना उर्फ इमाम उर्फ युनिस को रोहिणी को ने चार दिनों की पुलिस हिरासत में भेज दिया है। सोनू चिकना को मंगलवार को दिल्ली पुसिल द्वारा कोर्ट में पेश किया गया, जिसके बाद कोर्ट उसे पुलिस हिरासत में भेजा है। 28 वर्षीय सोनू को दिल्ली पुलिस ने सोमवार को गिरफ्तार किया था। वह जहांगीरपुरी के सी-ब्लॉक का रहने वाला है। पुलिस पूछताछ में सोनू ने हिंसा के दौरान गोली चलाने की बात कबूल ली है। साथ ही पुलिस ने वह पिस्तौल भी बरामद कर ली है जिससे उसने हिंसा के दौरान गोली चलाई थी। पुलिस के सूत्रों ने बताया ये पिस्तौल उसने दिल्ली में ही अपने किसी जानने वाले शख्स से ली थी। हालांकि वह कौन है इसके बारे में अभी तक पता नहीं चला है, इसी का जवाब पुलिस तलाश रही है। हालांकि अभी तक पूछताछ में सोनू ने जो बताया है दिल्ली पुलिस उससे संतुष्ट नहीं है इसलिए पुलिस ने कोर्ट से उसकी रिमांड की मांग की थी।",crime
"कौशांबीः 14 वर्षीय नाबालिग बेटी के साथ पिता ने किया दुष्कर्म, पीड़िता के भाई ने दिया बयान, आरोपी अरेस्ट","Highlights आरोपी पिता के खिलाफ मामला दर्ज कर उसे गिरफ्तार कर लिया है। पुलिस अधीक्षक ने बताया कि पीड़िता का मेडिकल परीक्षण कराने के लिए भेजा जाएगा। कौशांबीः उत्तर प्रदेश के कौशांबी जिले के चरवा थाना क्षेत्र में पिता द्वारा अपनी ही नाबालिग बेटी के साथ कथित तौर पर दुष्कर्म करने का मामला सामने आया है और पुलिस ने मामला दर्ज कर आरोपी को गिरफ्तार कर लिया है। पुलिस ने मंगलवार को इसकी जानकारी दी। कौशांबी के पुलिस अधीक्षक हेमराज मीणा ने बताया कि चरवा थाना क्षेत्र के एक गांव में एक व्यक्ति ने अपनी 14 वर्षीय नाबालिग बेटी के साथ सोमवार को घर में दुष्कर्म किया। उन्होंने बताया कि पीड़िता के भाई की तहरीर पर पुलिस ने आज दुष्कर्म के आरोपी पिता के खिलाफ मामला दर्ज कर उसे गिरफ्तार कर लिया है। पुलिस अधीक्षक ने बताया कि पीड़िता का मेडिकल परीक्षण कराने के लिए भेजा जाएगा। पिता ने मोबाइल रिचार्ज नहीं कराया तो, किशोर बेटे ने आत्महत्या की मध्य प्रदेश के जबलपुर शहर के गोरखपुर इलाके में आर्थिक तंगी के कारण पिता द्वारा मोबाइल फोन पर इंटरनेट डाटा पैक रिचार्ज करने में असमर्थ होने पर 14 वर्षीय किशोर ने कथित तौर पर खुदकुशी कर ली। पुलिस ने मंगलवार को यह जानकारी दी। नगर पुलिस अधीक्षक (सीएसपी) अशोक शर्मा ने बताया कि मरने वाले की पहचान निखिल तिवारी (14) के रूप में की गयी है। बताया कि उसका शव सोमवार को घर में पंखे पर लटकता मिला । शर्मा ने कहा कि प्रारंभिक जांच में पता चला है कि नाबालिग ने यह कदम इसलिए उठाया क्योंकि उसके पिता पिछले कुछ दिनों से उसके मोबाइल फोन पर इंटरनेट चलाने के लिए डेटा पैक को रिचार्ज नहीं करा पा रहे थे। उन्होंने कहा कि पिता मजदूरी का काम करते हैं और आर्थिक तंगी का सामना कर रहे थे, इसलिए वह इंटरनेट चलाने के लिए डेटा पैक रिचार्ज करने में असमर्थ हो रहे थे। उन्होंने कहा कि नाबालिग लड़का मोबाइल फोन पर गेम खेलने का आदी था। झारखंड में पिता ने शिशु की पानी से भरे बर्तन में डुबोकर हत्या की झारखंड के पश्चिमी सिंहभूम जिले में तीन सप्ताह के एक शिशु को उसके पिता ने कथित तौर पर पानी से भरे बर्तन में डुबो दिया। यह जानकारी पुलिस के एक अधिकारी ने दी। पुलिस अधिकारी ने बताया कि आरोपी नशे की हालत में अपने परिवार के साथ नवागांव गांव स्थित अपने घर में सोमवार सुबह करीब नौ बजे नाश्ता कर रहा था, तभी उसका उसकी पत्नी से एक घरेलू मुद्दे को लेकर लेकर विवाद हो गया। अधिकारी ने कहा कि उक्त व्यक्ति ने गुस्से में बच्चे को उठाया और उसे कड़ाही में तब तक डुबाकर रखा जब तक उसकी मौत नहीं हो गई। उन्होंने बताया कि घटना के बाद पिता मौके से फरार हो गया। सूचना मिलते ही पुलिस की टीम मौके पर पहुंची और शव बरामद किया, जिसे शाम करीब साढ़े पांच बजे सदर अस्पताल लाया गया। हालांकि सोमवार को शव का पोस्टमार्टम नहीं हो सका।",crime
"भाभी से बोला देवर- अपने बेटे को चुप कराओ, फिर मामूली विवाद में....","भोपाल. मध्य प्रदेश के भोपाल से एक बेहद चौंकाने वाला मामला सामने आया है. गांधीनगर इलाके में एक युवक ने अपनी भाभी की कथित तौर पर हत्या कर दी. पुलिस से मिली जानकारी के मुताबिक आरोपी मनोज अहिरवार मेडिकल एंट्रेंस टेस्ट (NEET) की तैयारी कर रहा था. इस दौरान उसका भतीजा रो पड़ा. उसने अपनी भाभी को संभालने के लिए कहा. इसके जवाब ने भाभी ने उस पर ही गुस्सा कर दिया. इस बात से नाराज आरोपी देवर रसोई गया और वहां से चाकू लेकर आया. फिर उसने अपनी भाभी पर जानलेवा हमला कर किया और बेहरमी से उसकी हत्या कर दी. वारदात की सूचना मिलते ही पुलिस मौके पर पहुंची. मृतका के शव को पोस्टमार्टम के लिए भेज दिया गया है. फिलहाल पुलिस मामले की जांच कर रही है. पीटीआई की एक रिपोर्ट के मुताबिक मध्य प्रदेश के भोपाल में एक 22 साल के युवक ने कथित तौर पर अपनी भाभी की चाकू मारकर हत्या कर दी. वह अपने भतीजे के लगातार रोने से काफी परेशान हो गया था. वह अपनी मेडिकल प्रवेश परीक्षा की तैयारी कर रहा था. बच्चे की वजह से उसे पढ़ाई में डिस्टर्ब हो रहा था. देवर ने चाकू मारकर की भाभी की हत्या भोपाल पुलिस ने मंगलवार को कहा कि गांधी नगर थाना प्रभारी निरीक्षक अरुण कुमार शर्मा ने मामले की जानकारी देते हुए बताया है कि कविता अहिरवार (25) की उसके बहनोई मनोज अहिरवार ने सोमवार को उनके घर में चाकू मारकर हत्या कर दी. मनोज नीट (नेशनल एलिजिबिलिटी कम एंट्रेंस टेस्ट) की तैयारी कर रहा था. इस दौरान उसका दो साल का भतीजा रो रहा था. अधिकारी ने कहा कि आरोपी ने अपनी भाभी से बच्चे के रोने के बारे में शिकायत भी की थी, लेकिन भाभी ने उसकी बातों पर ध्यान नहीं दिया. ं: सरकारी नौकरी में थी पत्नी, पति ने मोबाइल पर भेजे पासवर्ड, लिखा- दूसरी शादी कर लेना और फिर.. जांच अधिकारी का कहना है किपीड़िता की प्रतिक्रिया से नाराज आरोपी ने रसोई से चाकू लिया और उसे बेरहमी से हमला मार दिया. जानलेवा हमले से महिला की मौके पर मौत हो गई. कहा जा रहा है कि आरोपी और उसकी भाभी के बीच इस मामले पर पहले भी बहस हो चुका था. उन्होंने कहा कि हमले के समय परिवार के अन्य सदस्य अपने दैनिक कामों में व्यस्त थे. बाद में पुलिस को सूचना दी गई. जांच अधिकारी ने बताया कि पीड़िता के शव को पोस्टमार्टम के लिए भेज दिया गया और आरोपी को गिरफ्तार कर लिया गया है.",crime
सीआईडी क्राइम ब्रांच की कार्रवाई: 80 लाख कीमत की खैर की लकड़ी से भरा ट्रक जब्त कर एक तस्कर को किया गिरफ्तार,"चित्तौड़गढ़, 19 अप्रैल (हि.स.)। पुलिस मुख्यालय की क्राइम इन्वेस्टिगेशन डिपार्टमेंट (सीआईडी क्राइम ब्रांच) ने अवैध मादक पदार्थ की तस्करी के खिलाफ कार्रवाई करते हुए चित्तौड़गढ़ जिले के निकुंभ थाना इलाके के गुजरात बॉर्डर पर नापावली के पास से एक ट्रक से 80 लाख रुपए कीमत की प्रतिबंधित खैर की लकड़ी जब्त कर एक तस्कर को गिरफ्तार किया है। ट्रक में 15 टन और 7 क्विंटल खैर की लकड़ी लोड थी। अतिरिक्त पुलिस महानिदेशक (अपराध),राजस्थान जयपुर डॉ रवि प्रकाश ने बताया कि सीआईडी टीम ने चित्तौड़गढ़ जिले के निकुंभ थाना इलाके में कार्रवाई करते हुए उत्तर प्रदेश के गाजीपुर निवासी तस्कर सफारुद्दीन खान को गिरफ्तार किया है जो प्रतापगढ़ से लकड़ी की तस्करी कर गुजरात ले जा रहा था गिरफ्तार तस्कर से उनके पूरे नेटवर्क के बारे में चित्तौड़गढ़ पुलिस द्वारा गहनता से पूछताछ की जा रही है। उप महानिरीक्षक पुलिस सीआईडी (अपराध) डॉ राहुल प्रकाश ने बताया कि मंगलवार को सीआईडी क्राइम ब्रांच के उप पुलिस अधीक्षक पुष्पेंद्र सिंह राठौड़ को मुखबिर से सूचना मिली थी कि प्रतिबंधित खैर की लकड़ी से भरा एक ट्रक प्रतापगढ़ से लोड होकर निंबाहेड़ा होते हुए मंगलवाड़ की तरफ से गुजरात जा रहा है। सूचना पर सीआईडी की टीम को रवाना किया गया। लेकिन ट्रक की लोकेशन गुजरात बॉर्डर पर आने के कारण टीम तस्कर से काफी दूर थी। इस पर एडीजी क्राइम के निर्देश पर एसपी चित्तौड़गढ़ को सूचित किया गया। इस सूचना पर एसपी चित्तौड़गढ़ के निर्देश पर थानाधिकारी निकुंभ व टीम द्वारा ट्रक का पीछा कर नापावली के पास रोका गया। ट्रक की तलाशी में 15 टन और 7 क्विंटल बहुमूल्य खैर की लकड़ी भरी हुई मिली। इस पर थाना पुलिस ने तस्कर सफारुद्दीन खान को गिरफ्तार कर लिया। हिन्दुस्थान समाचार/ दिनेश/ ईश्वर",crime
"मालेगांव बम ब्लास्ट के गवाह ने मांगी पुलिस सुरक्षा, अनहोनी की जताई आशंका","इंदौर. मालेगांव बम ब्लास्ट मामले के एक गवाह ने गवाही के लिए जाने सुरक्षा मांगी है. उसे अपनी जान की चिंता सता रही है. उसे अनहोनी की आशंका है. उसे गवाही के लिए NIA कोर्ट से पूर्व में कई बार नोटिस आ चुका है. इससे पहले इस केस का एक गवाह अब तक गायब है. मालेगांव ब्लास्ट में अभी भी NIA की ओर से लगातार जांच पड़ताल की जा रही है. इंदौर के साकेत इलाके में रहने वाले जितेंद्र शर्मा उस केस में गवाह हैं. एन आई ए कोर्ट की ओर से उन्हें समन जारी कर कोर्ट के समक्ष उपस्थित होने के लिए कहा गया है. जितेंद्र शर्मा ने एनआईए कोर्ट से यह निवेदन किया है कि वह उन्हें सुरक्षा प्रदान करें और महाराष्ट्र पुलिस की सुरक्षा ना लेते हुए एमपी पुलिस और इंदौर पुलिस पर जितेंद्र शर्मा ने भरोसा जताया है उन्होंने एन आई ए कोर्ट को इस बात की जानकारी भी दे दी है. कहां है दिलीप पाटीदार जितेंद्र शर्मा का यह तर्क है कि एटीएस की टीम ने 2009 में दिलीप पाटीदार को यहां से उठाया था. उसके बाद से लेकर आज तक उसका पता नहीं चल पाया है. इसी तरह का डर जितेंद्र शर्मा को भी है. इसीलिए उन्होंने एन आई ए कोर्ट से निवेदन किया है कि वह उन्हें मध्य प्रदेश पुलिस के साथ ही सुरक्षा के साथ कोर्ट में पेश करे. साथ ही जाने आने पर जो खर्चा होगा है उसको लेकर भी उन्होंने कोर्ट से निवेदन किया है. बड़ा गैरेज फुटपाथ पर आया इस पूरे मामले में गवाह जितेंद्र शर्मा आर्थिक रूप से भी काफी कमजोर हो चुके हैं. उनका एक व्यवस्थित गैरेज हुआ करता था वह अब फुटपाथ पर आ चुका है. अपनी ऑल्टो कार में गैरेज का पूरा सामान लेकर वह विभिन्न चौराहों पर खड़े होकर गाड़ियों को सुधार रहे हैं. मालेगांव ब्लास्ट केस में भोपाल से बीजेपी सांसद प्रज्ञा सिंह सहित तमाम लोगो पर गंभीर आरोप लगे थे, लेकिन पिछले दिनों प्रज्ञा सिंह को क्लीन चिट मिल गई है.अभी भी इस पूरे मामले में कई और आरोपी फरार चल रहे हैं. सीरियल ब्लास्ट में गवाह आरोप है कि सीरियल बम ब्लास्ट में जिस वाहन को इस्तेमाल किया गया था, उसकी मरम्मत खुद जितेंद्र शर्मा ने ही की थी. जितेंद्र शर्मा से आधा सैकड़ा से अधिक बार कई खुफिया एजेंसी पूछताछ कर चुकी हैं. पूरे मामले में जीतू शर्मा गवाह बन गए थे. इस मामले में एनआईए कोर्ट में सुनवाई होना है, जिसमे जितेंद्र उर्फ़ जीतू शर्मा को गवाही देने मुंबई जाना है. लेकिन अनहोनी की आशंका के कारण अब बिना पुलिस सुरक्षा जितेंद्र ने मुंबई जाने से इंकार कर दिया है. जितेंद्र के मुताबिक़ वह महाराष्ट्र पुलिस पर भरोसा नहीं कर सकते है, लिहाजा मध्यप्रदेश पुलिस की कड़ी सुरक्षा के बीच ही वह गवाही देने जाएंगे.",crime
सात लाख रुपए के नकली नोट समेत एक व्यक्ति गिरफ्तार,"गुवाहाटी, 19 अप्रैल (हि.स.)। गुवाहाटी (मेट्रो) की गोरचुक पुलिस ने गुप्त सूचना के आधार पर अभियान चलाकर 7 लाख रुपये के नकली नोट समेत एक व्यक्ति को गिरफ्तार किया है। पुलिस ने मंगलवार को बताया कि गुप्त सूचना के आधार पर थाना क्षेत्र के इंटर स्टेट बस टर्मिनल (आईएसबीटी) परिसर में चलाए गए अभियान के दौरान सात लाख रुपए के नकली नोट के साथ एम संगमा नामक व्यक्ति को गिरफ्तार किया गया है। गिरफ्तार व्यक्ति पड़ोसी राज्य मेघालय के गारो हिल्स का रहने वाला बताया गया है। गिरफ्तार आरोपित के पास से 500 रुपए के सात लाख रुपये के नकली भारतीय नोट जब्त किए गए हैं। पुलिस इस संबंध में प्राथमिकी दर्ज कर गिरफ्तार आरोपित से पूछताछ कर रही है। हिन्दुस्थान समाचार/असरार/ अरविंद",crime
"फेसबुक पर प्यार चढ़ा परवान ताे छत्तीसगढ़ से बिहार पहुंची गर्लफ्रेंड, प्रेमी ने दिया धोखा, लड़के के भाई, पिता और रिश्तेदार ने किया सामूहिक दुष्कर्म, जानें","Highlights फेसबुक सर्च के दौरान उसे आरिज इकबाल, बहादुरगंज निवासी से दोस्ती हुई. आरोपी युवक बहादुरगंज से छत्तीसगढ़ पहुंच गया. शादी का झांसा देकर शारीरिक शोषण किया. पटनाः छत्तीसगढ़ की रहने वाली एक लड़की के लिए फेसबुक के माध्यम से प्यार करना काल बन गया. बिहार के किशनगंज के रहने वाले प्रेमी ने प्रेम जाल में फंसाकर यहां ले आया और उसके साथ अपने घर परिवार व रिश्तेदारों संग मिलकर सामूहिक दुष्कर्म की वारदात को अंजाम दिया. पीड़िता किसी तरह स्थानीय थाने पहुंचकर जो आरोप लगाई है, उससे पुलिस वाले भी सकते में आ गए हैं. पीड़िता ने प्रेमी का पिता, उसके बड़ा भाई, उसका रिश्तेदार और खुद प्रेमी को सामूहिक दुष्कर्म किये जाने का आरोपी बनाया है. प्राप्त जानकारी के अनुसार पीड़िता ने थाना में दिए गए अपने लिखित बयान में कहा है कि फेसबुक सर्च के दौरान उसे आरिज इकबाल, बहादुरगंज निवासी से दोस्ती हुई. इसके बाद आरोपी युवक बहादुरगंज से छत्तीसगढ़ पहुंच गया. वहां उसको(पीड़िता) शादी का झांसा देकर शारीरिक शोषण किया. इसके बाद आरोपी युवक उसे अपने साथ बहादुरगंज स्थित अपने घर ले कर पहुंचा. यहां आरोपी युवक के पिता ने लड़की से कहा कि उसे बडे़ बेटे दानिश इकबाल से शादी करनी होगी. लड़की को शादी का प्रलोभन देकर दानिश इकबाल ने भी उसके साथ मर्जी के खिलाफ शरीरिक शोषण किया. बात यहीं तक नहीं रुकी. आरोप हैं कि आरिज इकबाल के पिता मुंतजिर आलम ने भी लड़की के साथ जबरन दुष्कर्म किया. इसके बाद प्रेमी के एक रिश्तेदार ने भी दुष्कर्म किया. पीड़िता के द्वारा विरोध करने पर उसे शारीरिक और मानसिक रूप से प्रताड़ित किया जाने लगा. पीड़िता किसी तरह उन लोगों के चंगुल से निकलकर एसपी कार्यालय पहुंची. यहां उसने लिखित आवेदन देकर न्याय की गुहार लगाई है.",crime
छह करोड़ रु. कीमत के ड्रग्स समेत दो तस्कर गिरफ्तार,"गुवाहाटी, 19 अप्रैल (हि.स.)। गुवाहाटी के गोरचुक पुलिस ने संयुक्त पुलिस कमिश्नर पार्थ महंत और एडीसीपी संजीव सैकिया के नेतृत्व में चलाए गए अभियान के दौरान भारी मात्रा में ड्रग्स समेत दो तस्करों को गिरफ्तार किया है। गुवाहाटी के संयुक्त पुलिस कमिश्नर महंत ने बताया है कि गुप्त सूचना के आधार पर चलाए गए अभियान के दौरान 50 साबुनदानी में छिपाकर रखे गए 750 ग्राम हेरोइन बरामद किया गया है। गिरफ्तार तस्करों की पहचान खयरुज जमान और सफिकूल हुसैन के रूप में की गई है। गिरफ्तार आरोपितों के पास से जब्त की गई ड्रग्स की कीमत लगभग छह करोड़ रुपए आंकी गई है। गिरफ्तार आरोपितों के पास से अल्टो कार (एएस-01एएल-9064) किया गया है। पुलिस ने बताया है कि अभियान के दौरान 38 पैकेट गोरचुक थाना क्षेत्र के बोरागांव इलाके में चलाए गए अभियान के दौरान खयरुज जमान के पास से बरामद किया गया। जबकि, 16 पैकेट सफीकुल हुसैन के पास से जब्त किया गया है। पुलिस इस संबंध में एनडीपीएस एक्ट के तहत एक प्राथमिकी दर्ज कर गिरफ्तार दोनों तस्करों से सघन पूछताछ कर रही है। हिन्दुस्थान समाचार /असरार/ अरविंद",crime
28 लाख रुपये की विदेशी मुद्रा के साथ हवाई यात्री गिरफ्तार,"28 लाख रुपये की विदेशी मुद्रा के साथ हवाई यात्री को दिल्ली एयरपोर्ट पर गिरफ्तार किया गया. वह इन रुपयों के लिए कोई वैध दस्तावेज नहीं दे पाया. इसलिए ये पैसे जब्त कर लिए गए और उससे आगे पूछताछ की जा रही है.  नई दिल्ली : दिल्ली के इंदिरा गांधी इंटरनेशनल एयरपोर्ट पर केंद्रीय औद्योगिक सुरक्षा बल की टीम ने एक हवाई यात्री को पकड़ा है, जिसके पास से 28 लाख रुपये की विदेशी मुद्रा बरामद की गई है. यात्री दिल्ली के टर्मिनल-3 से दुबई जाने वाला था.  CISF प्रवक्ता के अनुसार, यात्री के लगेज की एक्स रे मशीन से स्क्रीनिंग के दौरान उसके बैग में करेंसी के संदिग्ध इमेज नजर आये. पूछताछ में यात्री के मना करने के बाद CISF की टीम ने उसके लगेज को जांच के लिए रोका. लगेज की तलाशी में तकरीबन 28 लाख रुपये की विदेशी मुद्रा बरामद की गई. पूछताछ में वो इन करेंसी को ले जाने का कोई वैलिड डॉक्युमेंट्स नहीं दे पाया. जिस पर CISF ने बरामद विदेशी मुद्रा को जब्त कर लिया. आगे की जांच के लिए यात्री को कस्टम के हवाले कर दिया गया.",crime
"विवाहिता के साथ सामूहिक दुष्कर्म, पति ने अश्लील वीडियो बनाई","- कप्तान के आदेश पर पति समेत पांच लोगों के खिलाफ रिपोर्ट दर्ज मुुरादाबाद 19 अप्रैल (हि.स.)। मैनाठेर थाना क्षेत्र निवासी विवाहिता के साथ आरोपियों ने सामूहिक दुष्कर्म किया। इस दौरान पति ने अश्लील वीडियो बना ली। पति ने पुलिस कार्रवाई करने पर वीडियो वायरल करने की धमकी भी दी और बाद में तीन तलाक दे दिया। विवाहिता ने ससुराल वालों पर उत्पीड़न का आरोप भी लगाया है। वरिष्ठ पुलिस अधीक्षक के आदेश पर मैनाठेर पुलिस ने पति समेत पांच लोगों के खिलाफ रिपोर्ट दर्ज कर ली है। मंगलवार को मैनाठेर कोतवाली क्षेत्र की रहने वाली विवाहिता ने एसएसपी को शिकायतीपत्र देकर बताया कि उसकी शादी को छह साल हो चुके है। शादी के बाद से ही ससुराल में पति, ससुर और सास उत्पीड़न करते आ रहे हैं। दो माह की गर्भवती होने पर आरोपियों ने बच्चा गिराने को भी कहा। ऐसा नहीं करने पर जान से मारने की धमकी भी दी। इससे परेशान होकर पीड़िता ने 3 मार्च को महिला थाने में कार्रवाई के तहरीर दी, तब 11 मार्च को कुछ संभ्रांत लोगों ने दोनों पक्षों में समझौता करा दिया। इसके बाद वह अगले दिन ही अपनी ससुराल को चली गई थी। आरोप है कि ससुराल में जब पीड़िता को बुखार आया तो पति ने गोली खिला दी, जिससे उसका गर्भपात हो गया और हालत बिगड़ने पर मायके वालों ने अस्पताल में ले जाकर इलाज कराया। हिन्दुस्थान समाचार/निमित जायसवाल",crime
दिल्ली के कीर्ति नगर स्थित फर्नीचर के कारखाने में लगी आग,"नई दिल्ली , 19 अप्रैल (हि.स.)। पश्चिमी जिले के कीर्ति नगर स्थित फर्नीचर के कारखाने में मंगलवार दोपहर अचानक आग लग गई। सूचना मिलते ही दमकल की 20 गाड़ियों को मौके पर भेजा गया। खबर लिखे जाने तक आग बुझाने का काम जारी है। घटना में किसी के हताहत होने की कोई सूचना नहीं है। दमकल विभाग के अनुसार, आग फैक्ट्री की चौथी मंजिल पर लगी, जहां लकड़ी के सामानों के साथ-साथ लकड़ी पॉलिस करने वाले केमिकल में रखे हुए थे, जिससे आग तेजी से फैलने लगी। दमकल विभाग के निदेशक अतुल गर्ग ने बताया कि मंगलवार दोपहर 1.16 बजे दमकल को सूचना मिली कि कीर्ति नगर स्थित फर्नीचर के कारखाने में आग लग गई है। आग की गंभीरता को देखते हुए मौके पर एक-एक करके 20 गाड़ियों को भेजा गया, क्योंकि आग बिल्डिंग के टॉप फ्लोर पर लगी थी। इसलिए ऊंची इमारतों में आग बुझाने के लिए हाइड्रोलिक प्लेटफार्म वाली मशीनों को भी मौके पर भेजा गया। वहीं जैसे ही आग लगने की घटना सामने आई, वहां काम कर रहे कर्मचारी बाहर निकल आए। आशंका यही जताई जा रही है कि आग लगने की वजह शॉर्ट सर्किट या फिर वहां काम करने वाले लोगों द्वारा बीड़ी का टुकड़ा फेंकने से लगी हो। फिलहाल पुलिस आग लगने के कारणों की जांच कर रही है। हिन्दुस्थान समाचार/अश्वनी",crime
तृणमूल पार्षद पर हमले के आरोप में पार्टी का युवा कार्यकर्ता गिरफ्तार,"सिलीगुड़ी,19 अप्रैल (हि.स.)। सिलीगुड़ी नगर निगम के 47 नंबर वार्ड के तृणमूल कांग्रेस पार्षद अमर आनंद दास पर हमले के आरोप में पार्टी के ही एक युवा कार्यकर्ता को गिरफ्तार किया गया है। पार्षद ने राणा दे सरकार नामक युवा कार्यकर्ता पर मारपीट व जानलेवा हमला करने का आरोप लगाते हुए प्रधान नगर थाने में शिकायत दर्ज करवायी थी। मंगलवार को उसे गिरफ्तार कर मंगलवार अदालत में पेश किया है। पार्षद अमर आनंद दास ने बताया कि वार्ड की सफाई के दौरान पार्टी से जुड़े राणा दे सरकार ने उसके साथ धक्का मुक्की की। इसके बाद जब वह वार्ड कार्यालय में बैठे थे तभी राणा ने उनके कार्यालय में घुसकर उन पर जानलेवा हमला किया। घटना की जानकारी पार्टी पदाधिकारियों को देने के बाद थाने में लिखित शिकायत दर्ज करवायी गयी। दूसरी तरफ आरोपित राणा दे सरकार ने पार्षद अमर आनंद दास पर झूठे आरोप में फ़साने का आरोप लगाया है। हिन्दुस्थान समाचार/सचिन",crime
"राजस्थान में बड़ा सड़क हादसा, झुंझुनूं में पिकअप पलटी 11 श्रद्धालुओं की मौत","कृष्ण सिंह शेखावत. झुंझुनूं. राजस्थान के झुंझनूं जिले (Jhunjhunu) में मंगलवार को बड़ा अमंगल हो गया. झुंझुनूं जिले के गुढ़ागौड़जी थाना इलाके में श्रद्धालुओं से भरी एक पिकअप पलट (Pickup overturning) जाने से 11 श्रद्धालुओं की मौत हो गई और 7 लोग घायल हो गये. हादसा इतना भीषण था कि आठ श्रद्धालुओं ने तो मौके पर ही दम तोड़ दिया. वहीं एक घायल श्रद्धालु की झुंझुनूं अस्पताल पहुंचते ही मौत हो गई. बाद में दो और घायलों ने दम तोड़ दिया. हादसा दोपहर करीब पौने तीन बजे स्टेट हाइवे नंबर 37 पर गुढ़ागौड़जी के पास हुआ. पिकअप में सवार सभी श्रद्धालु लोहार्गल से वापस अपने गांव लौट रहे थे. इसी दौरान ये हादसा हो गया. हादसे के शिकार हुये सभी मृतक अहीरों की ढाणी तन खेतड़ी के रहने वाले बताए जा रहे हैं. इतने बड़े हादसे की सूचना मिलते ही पुलिस-प्रशासन में हड़कंप मच गया. गुढ़ागौड़जी थाना पुलिस ने मौके पर पहुंचकर हालात को संभाला और ग्रामीणों की सहायता से घायलों को तत्काल झुंझुनूं के बीडीके अस्पताल भिजवाया. वहीं जिला कलेक्टर लक्ष्मण सिंह कुड़ी और अतिरिक्त पुलिस अधीक्षक तेजपाल सिंह भी तुरंत मौके पहुंच गये. हादसे में घायलों की बड़ी संख्या देखते हुये जिला अस्पताल में अलर्ट कर दिया गया. चार गंभीर घायल जयपुर किये रेफर बीडीके अस्पताल में सीएमएचओ डॉ. छोटेलाल गुर्जर ने कमान संभाली और तत्काल घायलों का इलाज शुरू करवाया. वहीं पुलिस और प्रशासन के अन्य अधिकारी भी अस्पताल पहुंचकर व्यवस्थाओं में जुट गये. घायलों में से चार की हालत गंभीर होने के कारण उनको प्राथमिक उपचार देकर तत्काल जयपुर रेफर कर दिया गया. रेफर किये गये घायलों में राहुल, सावित्री, विमला और उषा शामिल हैं. बजरी से भरे ट्रक को देखकर असहज हो गया पिकअप चालक प्रारंभिक जानकारी में सामने आया है कि हादसे के शिकार हुये लोग एक की गांव के और एक ही कुनबे हैं. ये सब सुबह शेखावाटी के प्रसिद्ध तीर्थ स्थल लोहार्गल स्नान करने गये थे. पिकअप श्रद्धालुओं से ओवरलोड थी. वापसी में गुढ़ागौड़जी के पास सड़क किनारे बजरी से भरा एक ट्रक खड़ा था. इसके कारण पिकअप चालक असहज हो गया और वह गाड़ी पर नियंत्रण खो बैठा. इससे ओवरलोड पिकअप अनियंत्रित होकर पलट गई और नौ लोगों की जान चली गई और इतने ही लोग गंभीर रूप से घायल हो गये.",crime
सड़क दुर्घटना में दो बाइक सवार की मौत,"झुंझुनू, 19 अप्रैल (हि.स.)। झुंझुनू जिले के बुहाना-सतनाली रोड पर बासड़ी गांव के पास आज दिन में एक सड़क हादसे में पशुपालन कर गुजारा करने वाले दो युवकों की मौत हो गई। बाइक पर सवार दोनों को एक पिकअप ने टक्कर मार दी। टक्कर लगते ही वे उछल कर पिकअप के डाले से टकराए। इससे दोनों की घटनास्थल पर ही मौत हो गई। पुलिस के अनुसार खांदवा निवासी 25 वर्षीय जोगेंद्र पुत्र छोटेलाल धानक अपने साथी 30 वर्षीय यादराम पुत्र श्यामलाल के साथ एक बाइक पर सवार होकर बासड़ी से गांव आ रहे थे। रामबास गांव की ओर से आ रही एक पिकअप चालक ने बाइक को तेज रफ्तार के साथ टक्कर मार दी। टक्कर लगते ही बाइक का संतुलन बिगड़ गया और वे उछल गए। टक्कर इतनी भयानक थी कि बाइक पूरी तरह से क्षतिग्रस्त हो गई वहीं पिकअप का टायर फट गया। एक युवक का सिर फट गया। दोनों की मौके पर मौत हो गई। पिकअप चालक गाड़ी को छोड़कर फरार हो गया। दोनों के शव को पोस्टमार्टम के लिए निजी वाहन से बुहाना के सामुदायिक अस्पलाल की मोर्चरी लाया गया। इस मामले में खांदवा निवासी मृतक के चचेरे भाई अशोक धानक ने पिकअप चालक के खिलाफ बुहाना थाने में मामला दर्ज कराया है। उसने रिपोर्ट में बताया कि पिकअप चालक की लापरवाही के कारण यह हादसा हुआ। हिन्दुस्थान समाचार/ रमेश सर्राफ/ ईश्वर",crime
"मामूली व‍िवाद में पर‍िच‍ित ने ली थी युवक की जान, तीन माह बाद हुआ खुलासा","नई द‍िल्‍ली. द‍िल्‍ली में आजकल छोटी-छोटी बातों को लेकर लोग अपना आपा खो बैठते हैं और एक दूसरे की जान लेने पर आमादा हो जाते हैं. ऐसा ही एक मामला रनहौला इलाके का सामने आया है जहां मामूली से व‍िवाद में एक युवक की जान चली गई. लेक‍िन यह मामला तीन माह पुराना है ज‍िस पर अब अप्रैल माह में मृतक के भाई की श‍िकायत पर कार्रवाई की गई. जानकारी के मुताब‍िक रनहौला इलाके में आपसी झगड़े में एक युवक की मौत हो गई. पुलिस ने शव को पोस्टमार्टम के बाद परिजनों को सौंप दिया है. पुलिस ने गैर इरादन हत्या का मामला दर्ज कर जांच शुरू की और आरोपी की तलाश में उसके ठिकानों पर छापेमारी कर पकड़ने का प्रयास क‍िया गया. मृतक युवक की पहचान जीतू के रूप में हुई है. वह अपने भाई अवधेश के साथ दास गार्डन में रहता था और मजदूरी करता था. अवधेश ने बताया कि 19 जनवरी को उसका भाई जीतू अपने एक परिचित जोगिंदर से मिलने गया था. जहां उसकी धीरज नाम के युवक से किसी बात पर झगड़ा हो गया. मारपीट के दौरान जीतू के सिर में गंभीर चोट लगी. जीतू उस रात वहां से अपने घर आया और दरवाजा बंद कर कमरे में सो गया. लेक‍िन जब अगले दिन दरवाजा नहीं खुला तो अवधेश ने खिड़की तोड़ दी और कमरे में दाख‍िल हुआ. जहां जीतू बिस्तर पर अचेत पड़ा था. पुलिस मौके पर पहुंची और जीतू को पास के अस्पताल में ले गए. अस्‍पताल में डॉक्टरों ने उसे मृत घोषित कर दिया. अवधेश अपने भाई के शव को लेकर बिहार स्थित अपने गांव लेकर चला गया. उसका क्रिया क्रम करने के बाद अवधेश अपने गांव में काफी दिन तक रहा और फिर अप्रैल माह में वह वापस दिल्ली आया. अवधेश ने पुलिस के सामने धीरज पर अपने भाई की हत्या करने का आरोप लगाया. उधर, पुलिस को जीतू की पोस्टमार्टम रिपोर्ट भी म‍िली. र‍िपोर्ट में सिर में गंभीर चोट लगने से मौत होना वजह बताई गई. इस आधार पर पुलिस ने धीरज के खिलाफ मामला दर्ज कर लिया है. पुलिस अधिकारियों ने बताया कि आरोपी मृतक का जानकार था. पुलिस उसकी तलाश में कई जगह दब‍िश दे चुकी है.",crime
"पत्नी से फोन पर बात नहीं करने दे रही थी साली, नाराज जीजा ने युवती को मारा चाकू",पटना. पत्नी की छोटी बहन यानी साली और जीजा के बीच दोस्ताना संबंध होता है. लेकिन बिहार की राजधानी पटना (Patna) के दानापुर में एक शख्स ने सनकपन में अपनी साली पर चाकू से ताबड़तोड़ हमला कर उसे बुरी तरह घायल कर दिया. घटना पालीगंज की है. खून से लथपथ साली को परिजनों ने पालीगंज अनुमंडल अस्पताल में भर्ती कराया है जहां उसका इलाज चल रहा है. डॉक्टरों के मुताबिक युवती उमा की स्थिति गंभीर बनी हुई है. बताया जा रहा है कि युवती की गलती महज इतनी थी कि लगभग एक पखवारे पहले उसने अपने जीजा सोनू कुमार की बात अपनी बहन यानी उसकी पत्नी लक्ष्मी से नहीं करवाई थी. जीजा के बार-बार फोन करने के बावजूद भी साली उसकी पत्नी से बात नहीं करवा रही थी. अपनी 22 वर्षीय साली के इस रवैए से जीजा खीझ गया और उसने अपनी साली को सबक सिखाने का मन बना लिया. उमा के परिजनों के मुताबिक नौबतपुर थाना क्षेत्र के कर्जा गांव निवासी सोनू कुमार की पत्नी लक्ष्मी को 20 दिन पूर्व उसकी बहन उमा प्रसव के लिए एक प्राइवेट क्लीनिक में ऑपरेशन के लिए लाई थी. इसकी सूचना ससुरालवालों ने सोनू को दिया था. डिलिवरी के बाद लक्ष्मी स्वस्थ हो गई. क्लीनिक संचालक ने डिस्चार्ज पेपर के साथ बिल लक्ष्मी को थमा दिया. भारी भरकम रकम देख लक्ष्मी की बहन उमा ने अपने जीजा सोनू से क्लीनिक का बिल भरने के लिए पैसे भेजने को कहा. मगर सोनू ने पैसे देने से मना कर दिया. जीजा के गैर-जिम्मेदाराना व्यवहार से नाराज उमा ने उसके नंबर को फोन के ब्लॉक लिस्ट में डाल दिया. दूसरे नंबर से कॉल करने के बाद भी सोनू अपनी पत्नी से बात नहीं कर पा रहा था. उसकी साली उमा उसे उसकी पत्नी लक्ष्मी से बात नहीं करवा रही थी. साली के इस रवैये से सोनू को गुस्सा आ गया और सोमवार की शाम वो अपने ससुराल लालगंज-सेहरा आ धमका. यहां ससुरालवालों ने सोनू को जमकर खरी-खोटी सुनाई जिससे उसका गुस्सा चरम पर पहुंच गया. इतके बाद सोनू ने अपनी जेब से चाकू निकाला और साली उमा पर ताबड़तोड़ प्रहार करने लगा. इस हमले में उमा बुरी तरह जख्मी हुई है जिसे अस्पताल में भर्ती करवाया गया है. इस घटना के बाद आरोपी सोनू फरार है. घरवालों की शिकायत पर पुलिस उसकी तलाश कर रही है.,crime
"हाइवे पर खड़े ट्रकों से डीजल चुराने वाले गिरोह का पर्दाफाश, तीन शातिर गिरफ्तार","नोएडा. राजमार्ग के किनारे खड़े वाहनों से डीजल चोरी करने वाले गिरोह के तीन संदिग्ध बदमाशों को जनपद की थाना रबूपुरा पुलिस ने मंगलवार को गिरफ्तार किया है. साथ ही पुलिस ने इनके पास से चोरी में प्रयुक्त होने वाले वाहन, उपकरण, देसी तमंचा व चाकू बरामद किए हैं. पुलिस ने यह जानकारी दी. पुलिस ने बताया कि बीती रात को थाना रबूपुरा पुलिस ने एक सूचना के आधार पर फलैदा कट के पास से हारून, अफजाल तथा नदीम को गिरफ्तार किया है. उन्होंने बताया कि इनके पास से पुलिस ने चोरी में उपयोग होने वाला एक ट्रक, देसी तमंचा, कारतूस, चाकू तथा हाईवे पर खड़े वाहनों के टैंक से डीजल चोरी करने में प्रयोग होने वाले बाल्टी, ड्रम, पाइप, पेचकस आदि बरामद किया है. उन्होंने बताया कि पूछताछ के दौरान गिरफ्तार बदमाशों ने पुलिस को बताया कि वे लोग यमुना एक्सप्रेस वे तथा ईस्टर्न पेरीफेरल एक्सप्रेस-वे पर रात के समय ट्रक खड़ा करने वाले चालकों के ट्रक के पास अपनी गाड़ी ले जाकर खड़ी कर देते हैं, तथा ट्रकों के डीजल टैंक को खोल कर उससे तेल चोरी करते हैं. पुलिस के मुताबिक आरोपियों के खिलाफ मामला दर्ज कर आगे की जांच की जा रही है. पुलिस ने बताया कि इन बदमाशों ने इस तरह की दर्जनों वारदात में अपनी संलिप्तता कबूली है. ठीक होने पर उसे गिरफ्तार किया था बता दें कि पिछले साल नोएडा पुलिस ने सड़क किनारे खड़ी कारों का शीशा तोड़कर चोरी करने वाले गुलेल गैंग के कुख्यात बदमाश को गिरफ्तार किया था. गिरफ्तार किए गए बदमाश के सिर पर 25 हजार रुपए का इनाम घोषित था. पुलिस अधिकारियों ने बताया था कि पुलिस बदमाश को उसके दिल्ली स्थित ठिकाने से चार अगस्त को पकड़ने गई थी, लेकिन उस समय आरोपी ने ब्लेड मारकर अपने आप को घायल कर दिया था. उसे दिल्ली के एम्स (AIIMS) अस्पताल में भर्ती कराया गया था. पुलिस ने उपचार के बाद ठीक होने पर उसे गिरफ्तार किया था.",crime
"राजस्थानः झुंझुनू में बड़ा हादसा, जीप और ट्रैक्टर ट्राली में टक्कर, 10 की मौत और 8 घायल","Highlights राजस्थान में लगातार अलग-अलग जिलों से सड़क हादसों की दर्दनाक घटनाएं सामने आ रही हैं। परिजन लोहारगल में पूजा कर गांव लौट रहे थे। राजस्थान के मुख्यमंत्री अशोक गहलोत ने ट्वीट कर संवेदना जाहिर की है।  झुंझुनूः राजस्थान के झुंझुनू जिले के गुढ़ा गौडजी थाना क्षेत्र में जीप और ट्रैक्टर-ट्रॉली की टक्कर में 10 की मौत हो गई। इस हादसे में 8 लोग घायल हो गए। पुलिस ने जानकारी दी। स्टेट हाईवे नंबर 37 पर भीषण सड़क हादसा हुआ है। मरने वालों में दो बच्चे, एक महिला और 7 पुरुष शामिल हैं। पुलिस के अनुसार दुर्घटनाग्रस्त पिकअप वाहन में सवार लोग एक ही परिवार के थे। मुख्यमंत्री अशोक गहलोत ने हादसे पर शोक जताया है। जिला पुलिस अधीक्षक प्रदीप मोहन शर्मा के अनुसार जिले के गुढ़ा गौडजी थाना क्षेत्र में यह हादसा उस समय हुआ जब सवारियों से भरी एक पिकअप जीप सड़क पर खड़ी ट्रैक्टर ट्राली से टकरा गयी। उन्होंने बताया कि पिकअप में सवार लोग एक ही परिवार के थे और मंदिर से दर्शन करके लौट रहे थे। मुख्यमंत्री गहलोत ने हादसे पर शोक जताते हुए ट्वीट कर शोकाकुल परिजनों के प्रति गहरी संवेदना प्रकट की है । मुख्यमंत्री ने दुर्घटना में घायल हुये लोगों के शीघ्र स्वास्थ्य लाभ की कामना की है।",crime
पिता के हत्या के आरोप में बेटा गिरफ्तार,"सिलीगुड़ी, 19 अप्रैल (हि.स.)। पिता की हत्या के आरोप में मंगलवार दोपहर को आशीघर चौकी की पुलिस ने बेटे को गिरफ्तार किया है। गिरफ्तार बेटे का नाम गौतम साहा है। पिता का नाम मनोरंजन साहा (90) है।",crime
"भोपालः दो साल के भतीजे के रोने से नीट की तैयारी कर रहा देवर बना शैतान, गले, पेट और हाथ पर चाकू से वार कर भाभी को मार डाला, जानिए पूरा मामला","Highlights पुलिस ने आरोपी हिरासत में ले लिया है। कविता का दो साल का बच्चा रो रहा था। कविता का पति नौकरी पर घर से बाहर गया हुआ था। भोपालः मध्य प्रदेश की राजधानी भोपाल के गांधी नगर पुलिस थाना क्षेत्र में सोमवार शाम को 22 वर्षीय युवक ने अपनी भाभी की कथित तौर पर चाकू मारकर हत्या कर दी। पुलिस ने इसकी जानलकारी दी। पुलिस ने बताया कि प्रारंभिक जांच में हत्या का कारण दो साल के भतीजे के रोने से चिकित्सा पाठ्यक्रम की प्रवेश परीक्षा (नीट) की तैयारी कर रहे देवर को पढ़ाई में खलल पैदा होता था और इससे भाभी और देवर में अक्सर विवाद होता था। उन्होंने बताया कि पुलिस ने आरोपी हिरासत में ले लिया है। गांधी पुलिस थाने के प्रभारी निरीक्षक अरुण कुमार शर्मा ने मंगलवार को बताया कि घटना सोमवार शाम को पांच बजे गांधी नगर थाना क्षेत्र के शांति नगर की है। सोमवार को मृतक कविता अहिरवार और उसकी सास घर में अपने काम में व्यस्त थीं तथा कविता का पति नौकरी पर घर से बाहर गया हुआ था। उन्होंने बताया कि कविता का दो साल का बच्चा रो रहा था। इसको लेकर आरोपी मनोज ने भाभी से उसे चुप कराने के लिए कहा, क्योंकि उसे पढ़ने में दिक्कत हो रही थी। उन्होंने बताया कि इस पर कविता ने कहा कि चुप हो रहा है, थोड़ा सब्र करो। उन्होंने बताया कि यह सुनकर मनोज को गुस्सा आ गया और उसने सब्जी काटने वाले चाकू से कविता के गले, पेट और हाथ पर वार कर उसकी हत्या कर दी। घटना के बाद मनोज मौके से फरार हो गया। अधिकारी ने बताया कि पुलिस ने मौके पर पहुंचकर शव को पोस्टमार्टम के लिए भिजवाया। उन्होंने मृतक के परिजन के हवाले से बताया कि मनोज भोपाल के गांधी मेडिकल कॉलेज से डायलिसिस का डिप्लोमा कोर्स कर चुका था और फिलहाल वह मेडिकल प्रवेश की परीक्षा नीट के लिये तैयारी कर रहा था। बच्चे के रोने से उसकी पढ़ाई में खलल होने से मनोज का अक्सर अपनी भाभी से विवाद होता था। उन्होंने कहा कि घटना के समय सास घर से बाहर बाथरुम में थी । उन्होंने कहा कि पुलिस ने आरोपी को हिरासत में ले लिया है विवेचना के बाद मामला दर्ज किया जाएगा।",crime
"ट्रेन पर एसटीएफ का छापा, आग्नेयास्त्र के साथ एक गिरफ्तार","मालदा, 19 अप्रैल (हि.स.)। स्पेशल टास्क फोर्स (एसटीएफ) ने चलती ट्रेन में छापेमारी कर अंतरराज्यीय आग्नेयास्त्र तस्कर गिरोह के एक सदस्य को सोमवार रात गिरफ्तार किया है। गिरफ्तार आरोपित का नाम फैजल शेख है। वह झारखंड के मुंगेर जिले का निवासी है। एसटीएफ से मिली जानकारी के अनुसार, सूचना के आधार पर सोमवार रात कटिहार-हावड़ा एक्सप्रेस ट्रेन में छापेमारी की गई। उसके बाद कालियाचक के खलौतीपुर रेलवे स्टेशन के निकट उक्त आर्म्स डीलर को गिरफ्तार किया गया। पूछताछ में आरोपित ने बताया कि वह कालियाचक में एक व्यक्ति को आग्नेयास्त्र देने जा रहा था। उसके पास से चार आधुनिक पिस्तौल बरामद किये गए हैं। आरोपित को आगे की कार्रवाई के मालदा टाउन स्टेशन के जीआरपी को सौंप दिया गया है। हिन्दुस्थान समाचार /सचिन /सुगंधी",crime
"2 महीने की मासूम से किया रेप, गांववालों का सवाल- ऐसा करने वाले को क्या सजा हो?",छपरा. मानवता को शर्मसार करने वाली घटना सामने आई है. यहां अकिलपुर थाना क्षेत्र नवदियरी में एक युवक के द्वारा दो महीने की बच्ची के साथ रेप का मामला प्रकाश में आया है. बताया जा रहा है युवक अपनी बहन के घर नवदियरी में रहता था और वहीं पड़ोस में रहने वाली बच्ची के साथ दुष्कर्म की घटना अंजाम दिया. बच्ची के रोने पर स्थानीय ग्रामीणों ने उक्त युवक को पकड़ लिया और मारपीट कर पुलिस के हवाले कर दिया है. गिरफ्तार युवक पटना के दीदारगंज निवासी योगेंद्र राम का 23 वर्षीय पुत्र संतोष कुमार बताया जा रहा है. एसपी संतोष कुमार ने बताया कि युवक को गिरफ्तार कर लिया गया है और पॉक्सो एक्ट के तहत न्यायिक हिरासत में भेज दिया गया है. एसपी ने घटना को जघन्य बताते हुए कहा है कि इस मामले में स्पीडी ट्रायल करा कर आरोपी को सजा दिलाई जाएगी. एसपी संतोष कुमार ने कहा कि यह घटना काफी शर्मनाक है और पुलिस इसे लेकर काफी गंभीर है. उन्होंने बताया कि बच्ची का और आरोपी का दोनों का मेडिकल कराया जा रहा है. दूसरी ओर घटना के बाद गांव के लोगों में तरह-तरह की चर्चा है. लोग पुलिस से सवाल कर रहे हैं कि आखिर ऐसे शख्स को कानून का संरक्षण क्यों? गांववालों का कहना है कि आरोपी को कड़ी से कड़ी सजा तुरंत मिलनी चाहिए ताकि फिर से ऐसी घटनाओं की पुनरावृत्ति न हो सके. लोग इस घटना की चौतरफा निंदा कर रहे हैं और आरोपी को कड़ी से कड़ी सजा दिलाने की मांग कर रहे हैं. आरोपी को कोर्ट में पेश किया गया है जिसके बाद उसे न्यायिक हिरासत के तहत जेल भेज दिया गया.,crime
"अभिनेत्री के साथ बलात्कार मामले में अभिनेता दिलीप को झटका, कोर्ट ने दर्ज FIR रद्द करने से इनकार किया, जानिए मामला","Highlights दिलीप ने याचिका में कहा था व्यक्तिगत दुश्मनी के चलते उनके खिलाफ हत्या की साजिश से जुड़ी प्राथमिकी दर्ज की गई अभिनेत्री का 17 फरवरी 2017 की रात कथित तौर पर उसके ही वाहन में अपहरण कर लिया गया था मामले में अभिनेता दिलीप समेत पांच अन्य के खिलाफ भारतीय दंड संहिता की धारा 116, 118, 120बी, 506 और 34 के तहत मामला दर्ज किया गया है कोच्चिः केरल उच्च न्यायालय ने 2017 में एक अभिनेत्री के साथ हुए कथित यौन उत्पीड़न के मामले की जांच कर रहे अधिकारियों को धमकाने और हत्या की साजिश रचने के मामले में अभिनेता दिलीप तथा अन्य के खिलाफ दर्ज प्राथमिकी को रद्द करने और जांच को केन्द्रीय अन्वेषण ब्यूरो (सीबीआई) को स्थानांतरित करने से मंगलवार को इनकार कर दिया। न्यायाधीश जियाद रहमान एए ने दिलीप की उस याचिका को खारिज कर दिया जिसमें अभिनेता ने आरोप लगाया था कि व्यक्तिगत दुश्मनी के चलते उनके खिलाफ हत्या की साजिश से जुड़ी प्राथमिकी दर्ज की गई और उनके परिवार के सभी पुरुष सदस्यों को इसमें फंसाया जा रहा है। अदालत ने कहा, '' याचिका खारिज की जाती है।'' विस्तृत आदेश अभी नहीं मिल पाया है। दिलीप ने अधिवक्ता फिलिप टी. वर्गीस के माध्यम से दायर अपनी याचिका में आरोप लगाया था कि हत्या की साजिश का आरोप लगाने वाली प्राथमिकी में ऐसी सामग्री का अभाव है जिससे अपराध का कोई संकेत मिलता हो। वहीं, अपराध शाखा की ओर से पेश हुए अभियोजन महानिदेशक टीए शाजी और अतिरिक्त लोक अभियोजक पी नारायणन ने अदालत के समक्ष दलील दी कि प्राथमिकी में जो आरोप लगाए गए हैं, उनसे प्रतीत होता है कि अपराध हुआ है और उसके लिए जांच शुरू करने की जरूरत है। अभिनेता और पांच अन्य के खिलाफ भारतीय दंड संहिता की धारा 116, 118, 120बी, 506 और 34 के तहत मामला दर्ज किया गया है। गौरतलब है कि तमिल, तेलुगु और मलयालम फिल्मों में काम करने वाली अभिनेत्री का 17 फरवरी 2017 की रात कथित तौर पर उसके ही वाहन में अपहरण कर लिया गया था और कुछ आरोपियों ने दो घंटे तक उससे छेड़छाड़ की थी तथा बाद में एक व्यस्त इलाके में उसे छोड़कर फरार हो गए थे। कुछ आरोपियों ने पूरे कृत्य का वीडियो बना लिया, ताकि अभिनेत्री को 'ब्लैकमेल' किया जा सके। मामले में 10 लोग आरोपी हैं, जिनमें से सात लोगों को गिरफ्तार कर लिया गया है। दिलीप को भी मामले गिरफ्तार किया गया था, हालांकि बाद में उन्हें जमानत मिल गई थी।",crime
"बारात में नाचने के दौरान विवाद, युवक पर तेजधार हथियार से हमला, मौत","इंदौर. मध्य प्रदेश के इंदौर के आजाद नगर थाना क्षेत्र में एक बारात में नाचने के दौरान हुए विवाद में एक युवक की चाकू मारकर हत्या कर दी गई. सुमित और आयुष नाम के युवकों पर हत्या का आरोप है. शुरुआती जांच में दो लोगों के नाम पुलिस के सामने आ रहे हैं, लेकिन परिजन और भी कई लोगों पर हमले का आरोप लगा रहे हैं. दरअसल देर रात सोनू यादव को घायल हालत में एमवाय अस्पताल लाया गया था. यहां शुरुआती परीक्षण के बाद चिकित्स्कों ने उसे मृत घोषित कर दिया था. जानकारी मिली है कि सोनू एक युवक की शादी में बरात के साथ जा रहा था. बारात में नाचने की बात को लेकर उसका सुमित और आयुष कौशल नामक दो युवकों से विवाद हुआ. इस विवाद के बाद कुछ देर तक सुमित और आयुष सोनू यादव को घूरते रहे. सुमित आयुष और सोनू के बीच मौके पर बहस भी हुई. इसी दौरान उसके पैर पर चाकुओं से हमला कर दिया गया. अन्य बरातियों ने उसे घायल देख अस्पताल पहुंचाया, लेकिन ज्यादा खून बह जाने के चलते उसकी मौत हो गई. पेशे से मजदूर था मृतक जानकारी मिली है कि मृतक सोनू पेशे से मजदूर था. वह टाइल्स लगाने का काम करता था. घटना के बाद से ही दोनों हमलावर फरार हैं. कुछ संदिग्धों को हिरासत में लिया गया है. उनसे पूछताछ की जा रही है ताकि हमलावरों के बारे में जानकारी मिल सके.जबकि मृतक के परिजन का आरोप है कि हमले में सुमित, आयुष के अलावा विकास और आकाश सहित उनके अन्य साथियों का भी हाथ है. पुलिस मामले की तफ्तीश कर रही है. बताया जा रहा है कि सोनू और हमलावरों के बीच जब विवाद हुआ तब डीजे की तेज आवाज के चलते ज्यादातर बरातियों को समझ नहीं आया कि क्या हुआ. सोनू के रिश्तेदारों और साथियों को भी विवाद की भनक नहीं लगी. उसे तो सड़क़ पर खून से लथपथ देखा, तब संभाला और रिक्शा में बैठाकर अस्पताल ले गए. लेकिन तब तक उसकी मौत हो चुकी थी. पुलिस ने मंगलवार सुबह परिजनों की मौजूदगी में पोस्टमार्टम करवाया. इसके बाद शव परिजनों के सुपुर्द कर दिया गया है. ं: सरकारी नौकरी में थी पत्नी, पति ने मोबाइल पर भेजे पासवर्ड, लिखा- दूसरी शादी कर लेना और फिर… आज़ाद नगर थाना प्रभारी इंद्रेश त्रिपाठी के मुताबिक़ बीती रात बरात में डांस करने के बाद दो पक्षों में झगड़ा हो गया था. इसके बाद कुछ युवको ने मिलकर सोनू यादव नामक शख्स पर चाकू से हमला किया. इसके बाद सोनू की मौत हो गई. घटनास्थल के परीक्षण के साथ साथ मामले की जांच की जा रही है. आरोपियों के बारे में जानकारी मिली है. जल्द ही उनको गिरफ्तार किया जाएगा.",crime
"फिरोजाबाद: ननिहाल में रह रहे बालक की मौत, नाना बोले, घर आये दामाद ने ही की हत्या","फिरोजाबाद, 19 अप्रैल (हि.स.)। थाना मक्खनपुर क्षेत्र अन्तर्गत ननिहाल में रह रहा एक मासूम बालक मंगलवार को मृत अवस्था में मिला है। मृतक बालक के ननिहाल पक्ष ने पिता पर हत्या का आरोप लगाया है। पुलिस मामले की जांच में जुट गई है। जनपद आगरा के एत्माउदौला निवासी संजय का पुत्र डेविड थाना मक्खनपुर क्षेत्र के गांव साती स्थित अपनी ननिहाल में रह रहा था। मंगलवार को डेविड की मौत हो गई। उसका शव मृत अवस्था मे चारपाई पर मिलने से ननिहाल पक्ष के लोगों में कोहराम मच गया। मृतक के नाना लक्ष्मी शंकर ने बताया कि रात को उनके घर डेविड का पिता संजय आया था और खाना खाने के बाद सो गया। वह मंगलवार की अल सुबह घर जाने की कहकर चला गया। संजय के जाने के काफी समय बाद भी जब डेविड नही उठा तो परिजनों को चिंता हुई। उन्होंने जब डेविड को जगाने का प्रयास किया तो वह मृत अवस्था में था। यह देख परिजन सन्न रह गये। चीख पुकार मचने पर लोगों की भीड़ जमा हो गई। सूचना पर थानाध्यक्ष महेश सिंह व क्षेत्राधिकारी हीरालाल कनौजिया मौके पर पहुंचे और घटना स्थल का निरीक्षण करते हुए परिजनों से घटना की जानकारी ली। मृतक बालक के नाना लक्ष्मी नारायण ने बच्चे के पिता संजय पर ही हत्या करने का आरोप लगाया है। उनका आरोप है कि संजय अक्सर उनकी पुत्री से लड़ता-झगड़ता रहता था वह कहता था कि डेविड उसका नहीं है। इसी शक के चलते वह डेविड की हत्या करना चाहता था। सोमवार की रात वह घर आया और सुबह बच्चे की हत्या कर चला गया। पुलिस मामले की जांच कर रही है। इस सम्बंध में थानाध्यक्ष महेश सिंह ने बताया कि डेविड की हत्या का आरोप उसके नानिहाल पक्ष के लोगों ने उसके पिता संजय पर लगाते हुए तहरीर दी है। तहरीर के आधार पर हत्या का मुकदमा दर्ज किया जा रहा है। मामले की जांच कर कार्यवाही की जायेगी। हिन्दुस्थान समाचार/कौशल",crime
बीरभूम में पेड़ से लटकता मिला भाजपा समर्थक का शव बरामद,"बीरभूम, 19 अप्रैल (हि.स.)। बीरभूम जिले के मल्लारपुर इलाके में मंगलवार को एक भाजपा समर्थक का शव पेड़ से लटकता हुआ पाया गया। मृतक का नाम नाम पूर्णचन्द्र लाहा बताया गया है। वह मल्लारपुर थाना अंतर्गत तुड़ीग्राम इलाके का निवासी था। इस घटना से इलाके में सनसनी फ़ैल गई है। मृतक के परिवारवालों के अनुसार, सोमवार शाम सात बजे के करीब पूर्णचन्द्र अपने घर से निकले थे और देर रात तक घर नहीं लौटे तो खोजबीन शुरू की गई लेकिन पूरी रात कुछ पता नहीं चला। इसके बाद मंगलवार सुबह गांव के बाहर एक तालाब के पास पेड़ से लटकता हुआ उनका शव स्थानीय लोगों ने देखा। परिवारवालों का आरोप है कि उन्होंने एक रिश्तेदार से ब्याज पर रुपये उधार लिये थे लेकिन चुका नहीं पाये थे। उक्त रिश्तेदार ने कथित तौर पर उन्हें जान से मारने की धमकी भी दी थी। इसकी शिकायत मल्लारपुर थाने में दर्ज कराई गई थी। परिवारवालों का दावा है कि देनदार ने ही ह्त्या करके पेड़ से लटका दिया है। मल्लारपुर थाना की पुलिस ने शव को कब्जे में लेकर पोस्टमार्टम के लिए भेज दिया है। पुलिस मामले की जांच में जुटी है। हिन्दुस्थान समाचार/ गंगा",crime
"बेखौफ हुए बदमाश! घर से बाहर निकलते ही टीचर को किया गोलियों से छलनी, जाँच में जुटी पुलिस","बक्सर: बिहार के बक्सर में बदमाश बेलगाम हो गए हैं। सदर प्रखंड के भटौलिया गांव में अपराधियों ने एक अध्यापक का गोली मारकर क़त्ल कर दिया। जगदीशपुर पंचायत में 40 वर्षीय स्थानीय निवासी तथा पेशे से अध्यापक सरोज कुमार सिंह का अज्ञात बदमाशों ने क़त्ल कर दिया। इस घटना को उस समय अंजाम दिया गया जब वह अपने घर से निकलकर स्कूल जा रहे थे। उसी समय एक अपाचे मोटरसाइकिल पर सवार होकर आए 3 अपराधियों ने उन्हें निशाना बनाते हुए गोलियों से भून दिया। गोलियां लगने से वह वहीं गिर पड़े तथा उनकी मौत हो गई। तत्पश्चात, बदमाश हथियार लहराते हुए मौके से फरार गए। वही गोलियों की आवाज सुनकर घटनास्थल पर पहुंचे व्यक्तियों ने अध्यापक को उठाया तथा तत्काल हॉस्पिटल पहुंचाया किन्तु चिकित्सकों ने उन्हें मृत घोषित कर दिया। कहा जा रहा है कि मृतक अध्यापक वर्ष 2019 में बदमाशों की गोली के शिकार हुए वकील चितरंजन सिंह के भाई हैं। मृतक सरोज कुमार सिंह भटौलिया मध्य विद्यालय में बतौर अध्यापक कार्यरत थे। प्राप्त खबर के अनुसार, मुफस्सिल थाना इलाके के जगदीशपुर निवासी सरोज कुमार सिंह भटौलिया में अध्यापक होने के साथ-साथ अपना प्राइवेट स्कूल भी चलाते थे। मंगलवार प्रातः वह आए दिन की भांति विद्यालय जाने के लिए निकले। इसी बीच दरवाजे के पास ही पहले से घात लगाए अपराधियों ने बिना देर किए उन्हें गोलियों से छलनी कर दिया। अध्यापक की मौत के पश्चात् ग्रामीण आक्रोशित हो गए। गांव के लोगों ने बताया कि एक ओर जहां जिले में स्थानीय सांसद तथा केंद्रीय मंत्री अश्विनी कुमार चौबे पहुंचे हुए हैं, वहीं, श्रम मंत्री जीवेश मिश्रा और बिहार विधानसभा के अध्यक्ष विजय सिन्हा भी उपस्थित हैं। ऐसे में क्षेत्र की सुरक्षा चुस्त-दुरुस्त होनी चाहिए किन्तु स्थिति ऐसी बनी हुई हैं कि अपराधी आराम से क़त्ल को अंजाम देकर मौके से भाग जाते हैं। बक्सर SP नीरज सिंह ने कहा कि मामले की तहकीकात की जा रही है अपराधी जल्द हिरासत में होंगे। जन्मदाता ही बना हत्यारा! 3 हफ्ते के बच्चे को पिता ने पानी से भरे बर्तन में डुबोया, फिर जो किया... रॉन्ग नंबर से हुई प्यार की शुरुआत, फिर दोस्त को भेजा प्रेमिका के घर और... अश्लील फिल्म देख रहा था शौहर, उसमे दिख गई बीवी..., घर आकर चाक़ू उठाया और...",crime
केरल अभिनेत्री पर हमला मामला: उच्च न्यायालय ने अभिनेता दिलीप की याचिका खारिज की,"कोचीन: मलयालम अभिनेता दिलीप की 2017 के अभिनेत्री पर हमले के मामले में हत्या की साजिश के लिए केरल पुलिस अपराध शाखा द्वारा उनके खिलाफ दर्ज प्राथमिकी को रद्द करने की याचिका को केरल उच्च न्यायालय ने खारिज कर दिया।  न्यायमूर्ति जियाद रहमान एए की एकल पीठ ने इस याचिका को खारिज कर दिया था। इस मामले में अभिनेता दिलीप कथित तौर पर अभिनेत्री हमले के मामले की जांच कर रहे अधिकारियों की हत्या की साजिश रच रहे हैं। 9 जनवरी को, अपराध शाखा ने दिलीप और पांच अन्य के खिलाफ शिकायत दर्ज की. ऑडियो क्लिप जारी होने के बाद, जिसमें दिलीप और अन्य ने कथित तौर पर जांच अधिकारियों को धमकाया था, शिकायत दर्ज की गई थी. फिल्म निर्देशक बालचंद्र कुमार ने भी इस मामले में दिलीप के खिलाफ आवाज उठाई है। शिकायत (आईपीसी) दर्ज करने के लिए भारतीय दंड संहिता की धारा 34 (सामान्य इरादा) के साथ मिलकर भारतीय दंड संहिता की धारा 116 (दुष्प्रेरण), 118 (अपराध करने के लिए डिजाइन छिपाना), 506 (आपराधिक धमकी), और 120 बी (आपराधिक साजिश) का उपयोग किया गया था। बालचंद्र कुमार ने नवंबर में भी इस मामले के सिलसिले में दिलीप के खिलाफ कई दावे किए थे। उन्होंने ऑडियो रिकॉर्डिंग का आदान-प्रदान किया था, जिससे दिलीप मामले में नए संदेह पैदा हो गए थे। 17 फरवरी, 2017 की रात को, तमिल और तेलुगु फिल्मों में प्रदर्शन करने वाली अभिनेत्री को कथित तौर पर उन लोगों के एक समूह द्वारा उनकी कार के अंदर अपहरण कर लिया गया था और दुर्व्यवहार किया गया था, जिन्होंने वाहन में अपना रास्ता मजबूर किया था। जन्मदाता ही बना हत्यारा! 3 हफ्ते के बच्चे को पिता ने पानी से भरे बर्तन में डुबोया, फिर जो किया... अश्लील फिल्म देख रहा था शौहर, उसमे दिख गई बीवी..., घर आकर चाक़ू उठाया और...",crime
तीन माह बाद गैर इरादतन हत्या का मामला दर्ज,"नई दिल्ली, 19 अप्रैल (हि.स.)। बाहरी जिले के रनहौला इलाके में पिटाई से एक युवक की मौत का मामला सामने आया है। कुछ माह पहले युवक का अपने एक परिचित से झगड़ा हो गया था। मारपीट के दौरान युवक के सिर में गंभीर चोट लगी। अगले दिन युवक अपने घर में मृत मिला था। युवक के पोस्टमार्टम रिपोर्ट आने के बाद पुलिस ने गैर इरादतन हत्या का मामला दर्ज कर लिया है। पुलिस अधिकारियों का कहना है कि घटना के बाद से आरोपित फरार है। पुलिस आरोपित की तलाश में दबिश दे रही है। पुलिस के मुताबिक, मृतक की पहचान जीतू के रूप में हुई है। वह अपने भाई अवधेश के साथ दास गार्डन में रहता था और मजदूरी करता था। अवधेश ने बताया कि 19 जनवरी को उसका भाई जीतू अपने एक परिचित जोगिंदर से मिलने गया था। जहां उसकी धीरज नाम के युवक से किसी बात पर झगड़ा हो गया। मारपीट के दौरान जीतू के सिर में गंभीर चोट लगी। जीतू उस रात वहां से अपने घर आया और दरवाजा बंद कर कमरे में सो गया। अगले दिन दरवाजा नहीं खुलने पर अवधेश खिड़की तोड़कर कमरे में गया। जीतू बिस्तर पर अचेत अवस्था में पड़ा था। घटना की जानकारी मिलने के बाद पुलिस मौके पर पहुंची और जीतू को पास के अस्पताल में ले गए। जहां डॉक्टरों ने उसे मृत घोषित कर दिया। अवधेश भाई के शव को लेकर बिहार स्थित अपने गांव लेकर चला गया। उसका क्रिया क्रम करने के बाद अवधेश अपने गांव में काफी दिन तक रहा और फिर अप्रैल माह में वह वापस दिल्ली आया। अवधेश ने पुलिस के सामने धीरज पर अपने भाई की हत्या करने का आरोप लगाया। उधर पुलिस को जीतू की पोस्टमार्टम रिपोर्ट मिली। जिसमें सिर में गंभीर चोट लगने को मौत की वजह बताया गया था। इस आधार पर पुलिस ने रविवार को धीरज के खिलाफ मामला दर्ज कर लिया है। पुलिस अधिकारियों ने बताया कि आरोपित मृतक का जानकार था। पुलिस उसकी तलाश में दबिश दे रही है। हिन्दुस्थान समाचार/अश्वनी",crime
जाली नोट प्रकरण: तीन लाख के जाली नोट की सप्लाई देने वाला गिरफ्तार,"जोधपुर, 19 अप्रैल (हि.स.)। शहर की सरदारपुरा पुलिस ने जाली नोट प्रकरण में दो और लोगों को गिरफ्तार किया है। इसमें एक आरोपी नोटों की सप्लाई देने वाला शामिल है। पुलिस पकड़े गए दोनों अभियुक्तों से अब गहन पूछताछ कर इसके नेटवर्क का पता लगाने का प्रयास कर रही है। इन्हें आज कोर्ट में पेश कर पुलिस अभिरक्षा में लिया गया है। उल्लेखनीय है कि डीएसटी टीम को सूचना मिली थी कि माता का थान क्षेत्र में कुछ लोग जाली नोट लेकर घूम रहे हैं। जानकारी मिलते ही टीम ने क्षेत्रिय थाने को सूचना दी और संयुक्त कार्रवाई करते हुए 80 फीट रोड से जाली मुद्रा तस्कर कैलाश मेघवाल निवासी चान्देलाव को गिरफ्तार किया। कैलाश के पास से जाली 100 रुपये के 51 नोट बरामद किए। पूछताछ में आरोपी कैलाश ने बताया कि उसने देवाराम और अशोक प्रजापत नामक व्यक्ति को एक लाख रुपये दिए थे, बदले में अनिल विश्नोई निवासी दुग्गर से तीन लाख रुपये के नकली नोट लेने थे, लेकिन उनसे केवल एक लाख रुपये के ही नकली नोट लिए, उनमें से 90 हजार रुपये अशोक प्रजापत और देवाराम को दे दिए। जाली नोटों के संबंध में नोडल थाना सरदारपुरा में केस दर्ज किया गया है। पुलिस ने बताया कि प्रकरण में अब दो लोगों जिनमें बालेसर के सुराणी स्थित विष्णुनगर दुज्गर निवासी अनिल कुमार विश्रोई पुत्र ओमप्रकाश एवं बालेसर के आगोलाई निवासी अशोक पुत्र बाबूलाल प्रजापत को पकड़ा है। इनमें एक आरोपी नोट सप्लायर बताया गया है। हिन्दुस्थान समाचार/सतीश",crime
"बाइक सवारी टैक्सी में भिड़ंत, होटल संचालक की मौत","जोधपुर, 19 अप्रैल (हि.स.)। शहर के डीपीएस सर्किल- बोरानाडा रोड पर रात में सवारी टैक्सी और बाइक में भिड़ंत हो गई। हादसे में बाइक सवार होटल संचालक की मौत हो गई। पुलिस ने मृतक के चाचा की तरफ से मामला दर्ज किया। टैक्सी का चालक फरार हो गया। जिसकी अब तलाश की जा रही है। बोरानाडा थाने के सबइंस्पेक्टर धर्माराम ने बताया कि जानादेसर झंवर निवासी 21 साल का हरीश पुत्र छोगाराम जाट और उसका चाचा चूनाराम पुत्र दीपाराम जाट बोरानाडा पाल क्षेत्र में होटल का संचालन करते है। हरीश जाट रात में अपनी बाइक लेकर घर की तरफ जानादेसर जा रहा था। तब बोरानाडा- डीपीएस सर्किल रोड पर आए रजनीश पेट्रोल पंप के सामने एक सवारी टैक्सी ने उसके बाइक को टक्कर मार दी। जिससे उसके चेहरे और सिर पर गंभीर चोट लग गई। इस पर उसे मथुरादास माथुर अस्पताल ले जाया गया। मगर उसकी मौत हो गई। पुलिस ने बगैर पोस्टमार्टम कार्रवाई कर शव परिजन को सुपुर्द किया। घटना में उसके चाचा चूनाराम की तरफ से मामला दर्ज कराया गया। सवारी टैक्सी का पता लगाने का प्रयास जारी है। हिन्दुस्थान समाचार/सतीश/ ईश्वर",crime
बालू और पत्थरों से लदा ट्रैक्टर जब्त,"सिलीगुड़ी, 19 अप्रैल (हि.स.)। सिलीगुड़ी महकमा के नक्सलबाड़ी थाने की पुलिस ने अवैध रूप से बालू और पत्थरों से लदा एक ट्रैक्टर को मंगलवार तड़के जब्त किया है। इस मामले में ट्रैक्टर चालक को हिरासत में लिया गया है।  दरअसल, अवैध खनन को लेकर सिलीगुड़ी मेट्रोपोलिटन पुलिस लगातार अभियान चला रही है। इसी क्रम में आज नक्सलबाड़ी पुलिस ने किलाराम संलग्न इलाके में अभियान चलाकर अवैध बालू-पत्थरों से लदा ट्रैक्टर को जब्त किया। इसके बाद बालू-पत्थर से जुड़े संबंधित कागजात नहीं दिखाने पर पुलिस ने ट्रैक्टर चालक को हिरासत में ले लिया। नक्सलबाड़ी थाने की पुलिस की कार्रवाई में जुट गई है। हिन्दुस्थान समाचार /सचिन /गंगा",crime
"UP में दलित किशोर को पीटा, पैर चाटने को मजबूर किया- वीडियो वायरल होने पर 8 लोग गिरफ्तार","रायबरेली: उत्तर प्रदेश के रायबरेली जिले के जगतपुर थाना क्षेत्र में 10वीं के एक दलित छात्र की पिटाई का एक वीडियो सामने आया है. वायरल हो रहे 49 मिनट के इस वीडियो में एक युवक की पिटाई हो रही है और बाइक पर बैठा एक शख्स उसे पैर चटवा रहा है.  वहीं वीडियो के व्यापक तौर पर वायरल होने के बाद पुलिस ने आठ आरोपियों को गिरफ्तार किया है. पुलिस ने मंगलवार को यह जानकारी दी. क्षेत्राधिकारी (सीओ) डलमऊ अशोक सिंह ने बताया कि मामले में प्राथमिकी दर्ज कर ली गई है और आठ आरोपियों को गिरफ्तार कर विधिक प्रक्रिया पूरी कर जेल भेज दिया गया है. पुलिस के अनुसार मामले में अनुसूचित जाति जनजाति अत्यातार निवारण अधिनियम (एससी-एसटी एक्ट), 147 (उपद्रव के दोष में दो वर्ष कारावास) 149 (विधि विरूद्ध जनसमूह के किसी सदस्य द्वारा किये गये अपराध में जनसमूह का हर सदस्य दोषी) और 506 (आपराधिक धमकी के लिए दंड) समेत अन्य सुसंगत धाराओं में प्राथमिकी दर्ज की गई है. Those who claim in India, caste has withered away! A Dalit boy in UP, India is assaulted by a group of upper caste Hindus and was forced to lick their feet. pic.twitter.com/5nxqh2YgWj — Ashok Swain (@ashoswai)",crime
"लखनऊ: सपा नेता की लाठी-डंडों व कुदाल से पीट-पीटकर हत्या, इलाज के दौरान मौत","विस्तार पीजीआई इलाके में सोमवार रात दो गुटों में विवाद हो गया जिसमें सब्जी विक्रेता ने अपने साथियों के साथ मिलकर सपा नेता को लाठी-डंडों व कुदाल से जमकर पीटा। परिजनों ने उसको गंभीर हालत में ट्रामा सेंटर में भर्ती कराया, जहां मंगलवार दोपहर उसकी मौत हो गई।",crime
"लखनऊ: बाइकों पर सवार युवकों ने कार का पीछा करते हुए की ताबड़तोड़ फायरिंग व बमबाजी, मुख्यमंत्री ने जताई नाराजगी, छह धरे गए",विस्तार सीतापुर रोड से पांच किलोमीटर तक छह-सात बाइकों पर सवार करीब 12 से 15 युवकों ने एक कार का पीछा करते हुए ताबड़तोड़ फायरिंग व बमबाजी की। रविवार दिनदहाड़े हुई इस वारदात से पूरे इलाके में दहशत फैल गई।,crime
"रॉन्ग नंबर से हुई प्यार की शुरुआत, फिर दोस्त को भेजा प्रेमिका के घर और...","जशपुर: छत्तीसगढ़ के जशपुर से एक चौंका देने वाली घटना सामने आई है। यहां रॉन्ग नंबर से मित्रता करना एक युवती को भारी पड़ गया। लड़के ने पहले उसे प्यार का झांसा दिया, फिर कॉल कर अश्लील वीडियो रिकॉर्ड कर लिया। तत्पश्चात, ब्लैकमेलिंग आरम्भ हुई तथा दोस्त को 400 किलोमीटर दूर बिहार से भेजकर अपनी ही प्रेमिका का बलात्कार करवाया। तत्पश्चात, अश्लील वीडियो और तस्वीर भी सोशल मीडिया पर वायरल कर दिए। युवती की शिकायत के बाद पुलिस ने सोमवार को पटना से एक अपराधी को गिरफ्तार कर लिया है। मीडिया रिपोर्ट के अनुसार, दुलदुला इलाके की रहने वाली 17 वर्षीय युवती के फ़ोन पर लगभग 1 वर्ष पूर्व पटना निवासी कुंदन राज का फ़ोन आया। गलती से लगे इस नंबर पर बात करने के चलते दोनों में मित्रता हो गई। इसके बाद अक्सर ही बातें होने लगी। बात बढ़ी तो अपराधी ने युवती को प्यार और शादी का झांसा दिया। इसके पश्चात् वे वीडियो कॉल पर भी बात करने लगे। इस के चलते कुंदन ने कॉल कर युवती का अश्लील वीडियो रिकॉर्ड कर लिया। आरोप है कि कुंदन ने उसी वीडियो से युवती को ब्लैकमेल करना आरम्भ कर दिया। साथ ही अपने एक दोस्त को पटना से जशपुर उसके पास भेज दिया। अपराधी के दोस्त ने युवती से बलात्कार किया तथा लौट गया। इसके बाद कुंदन ने युवती के अश्लील वीडियो को वायरल कर दिया। इसका पता जब युवती को लगा तो उसने अभिव्यक्ति ऐप पर शिकायत की। इसके बाद पुलिस टीम ने कांटेक्ट किया तथा 9 अप्रैल को दुलदुला थाने में शिकायत दर्ज की गई। पुलिस ने युवती की शिकायत पर एक टीम बनाई तथा उसे पटना भेजा। वहां से अपराधी कुंदन राज को गिरफ्तार कर लिया गया है। हालांकि उसका दोस्त भाग गया। उसकी तलाश की जा रही है। पूछताछ में अपराधी ने सारी घटना को कबूल कर लिया है। पुलिस ने उसके फ़ोन को जब्त कर लिया है। पुलिस का कहना है कि अपराधी के दोस्त की भी पहचान हो गई है। जल्द ही उसे भी गिरफ्तार कर लिया जाएगा। अश्लील फिल्म देख रहा था शौहर, उसमे दिख गई बीवी..., घर आकर चाक़ू उठाया और... 1 हजार शराब की बोतलें और खतरनाक हथियारों के साथ गिरफ्तार हुए 6 मशहूर कारोबारी पुरुष संग आपत्तिजनक स्थिति में मिली शादीशुदा महिला, देखते ही ग्रामीणों ने किया ये हाल",crime
"दिनदहाड़े स्कूल परिसर में शिक्षक को मारी गोली, मौत","बक्सर, 19 अप्रैल (हि.स. )| मुफस्सिल थाना क्षेत्र के जगदीशपुर गाँव में दिनदहाड़े बेखौफ़ अपराधियों ने मध्य विद्यालय जगदीशपुर में कार्यरत शिक्षक सरोज कुशवाहा की गोलीमार कर हत्या कर दी | जगदीशपुर गाँव में ग्रामीणों के बीच मोटरसाइकिल पर सवार तीन की संख्या में रहे अपराधियों ने जिस तरह घटना को अंजाम दिया वह जिले की विधि व्यवस्था की कलई खोलने के लिए पर्याप्त है | प्रत्यक्षदर्शियो की माने तो अपराधियों ने घटना को अंजाम तब दिया जब शिक्षक बच्चों के क्लास लेने के लिए एक कमरे से दूसरे कमरे की ओर जा रहे थे | गौरतलब है कि दो साल पहले अपराधियों ने मृत शिक्षक के बड़े भाई अधिवक्ता चितरंजन कुशवाहा की भरी कचहरी में गोलीमार कर हत्या कर दी थी |अब अपराधियों ने शिक्षक की गोलीमार कर हत्या कर दी है |इस घटना के बाद स्थानीय ग्रामीणों समेत शिक्षकों के बीच पुलिस प्रशासन को लेकर गहरा आक्रोश है | घटना को लेकर एसपी बक्सर नीरज कुमार सिंह ने बताया कि प्रथम दृष्टया घटना भूमि विवाद को लेकर किया गया है |फिलहाल पुलिस शिक्षक के शव का पोस्टमार्टम करा रही है |घटना का जल्द ही उद्भेदन कर घटना में संलिप्त अपराधियों को जेल की सलाखों के पीछे भेजा जाएगा |पुलिस सूत्रों ने बताया कि दो वर्ष पूर्व अधिवक्ता भाई की हुई हत्या की कड़ी से कड़ी मिला कर जांच की दिशा में पुलिस आगे बढ़ रही है | हिन्दुस्थान समाचार /अजय मिश्रा",crime
बैंक के कर्ज से परेशान किसान ने सूखे कुएं में लगाई छलांग,"बांदा, 19 अप्रैल (हि.स.)। बुन्देलखण्ड में कर्ज और मर्ज से परेशान किसानों द्वारा आत्महत्या का अन्तहीन सिलसिला थमने का नाम नहीं ले रहा है। सोमवार को जनपद बांदा के एक गांव में किसान ने कर्ज से परेशान होकर सूखे कुएं में कूदकर जान दे दी। तेरह दिन बाद दुर्गन्ध आने पर कुएं में तीन ट्यूबवेलों के जरिए पानी भरकर शव को बाहर निकाला गया। घटना पैलानी थाना क्षेत्र के चन्दवारा गांव की है। इसी गांव का निवासी पचपन वर्षीय किसान सुखराम निषाद विगत 6 अप्रैल को घर से कहीं चला गया था। परिवार के लोगों ने आसपास व रिश्तेदारी में पता लगाया। लेकिन लापता किसान का कहीं कोई सुराग नहीं मिला। फिर भी परिजन किसान की खोजबीन में जुटे रहे। सोमवार को गांव के समीप तिवारी डेरा के पास स्थित सूखे कुएं के करीब अपनी फसल काट रहे किसान सभाजीत को कुएं से दुर्गन्ध आई। इस पर उसने सोचा कि शायद कुएं में कोई जंगली जानवर गिरकर मर गया होगा। लेकिन दुर्गन्ध बढ़ती जा रही थी। जिससे उसने गांव के लोगों को इसकी सूचना दी। इसी दौरान वहां सुखराम का बेटा संदीप भी पहुंच गया और फिर घटना की जानकारी पुलिस को दी गई। पुलिस ने मौके पर पहुंचकर तीन ट्यूबवेलों के जरिए कुएं में पानी भरवाया। पानी भरते ही शव धीरे-धीरे ऊपर उतराता हुआ दिखाई पड़ा। जिसे पुलिस ने बरामद कर लिया। इस सम्बन्ध में मृतक के पुत्र संदीप ने आरोप लगाया कि बैंक के कर्ज के चलते उसके पिता परेशान थे। बैंक का दबाव भी कर्ज जमा करने के लिए बढ़ रहा था। इस बारे में पैलानी थानाध्यक्ष नन्दराम प्रजापति ने बताया कि शव को कब्जे में लेकर वैधानिक कार्यवाही की जा रही है। हिन्दुस्थान समाचार/ अनिल",crime
"West Bengal Crime: कोलकाता में दिनदहाड़े मारी गोली, मालदा में हथियार के साथ बिहार का व्यक्ति गिरफ्तार","पश्चिम बंगाल ( West Bengal ) में लगातार आपराधिक गतिविधियों में इजाफा हुआ है. मंगलवार दोपहर को दिनदहाड़े कोलकाता में एक व्यक्ति को गोली मारने की घटना घटी है. पीड़त का नाम है मलय दत्त है. उसे एसएसकेएम अस्पताल में भर्ती किया गया है. उसका आरोप बिश्वनाथ सिंह नाम के एक व्यक्ति के खिलाफ है. बांसद्रोनी थाने की पुलिस ने घटना की जांच शुरू कर दी है. दूसरी ओर, पुलिस ने पश्चिम बंगाल के मालदा (Malda District) जिले में बिहार के मुंगेर निवासी एक व्यक्ति को गिरफ्तार किया है और उसके पास से चार आग्नेयास्त्र जब्त किए गए हैं. पुलिस ने मंगलवार को यह जानकारी दी. उन्होंने बताया कि आरोपी को मालदा जिले के कालियाचक में एक व्यक्ति को बंदूकें देनी थीं. मालदा राजकीय रेलवे पुलिस (GRP) ने मामला दर्ज कर लिया है और आगे की जांच जारी है. एक अधिकारी ने बताया कि पश्चिम बंगाल पुलिस के विशेष कार्य बल ने कटिहार-हावड़ा एक्सप्रेस में सवार आरोपी को सोमवार को खालितपुर रेलवे स्टेशन से पकड़ा. उन्होंने बताया कि आरोपी को मालदा जिले के कालियाचक में एक व्यक्ति को बंदूकें देनी थीं. मालदा राजकीय रेलवे पुलिस (जीआरपी) ने मामला दर्ज कर लिया है और आगे की जांच जारी है. गोली कांड में पहले से चल रहा था विवाद बांसद्रोणी, कुंदघाट और गोरिया का इलाका शहजादा और शेख बिनोद समूहों का नियंत्रण था. वे एक-दूसरे के सबसे बड़े दुश्मन थे. उस समय यह इलाका बंगाल पुलिस के अधीन था. यह बिश्वनाथ सिंह उर्फ पाताला उस समय शेख बिनोद के गुट में था. उसके गिरोह में एक और कुख्यात अपराधी था. सूत्रों के अनुसार, राज्य प्रशासन ने 1998 में तत्कालीन जादवपुर पुलिस स्टेशन के तहत नाकतला में एक मुठभेड़ का निर्देश दिया था. पटला उर्फ बिश्वनाथ सिंह के रूप में पहचाने गए लड़के ने रात के अंधेरे में पुलिस द्वारा उस पर गोलियां चलाने के बाद भागने की कोशिश की थी. विश्वनाथ शेख सबसे बड़े शार्प शूटरों में से एक था. पुलिस अब आरोपी की तलाश कर रही है. सिंकिकेट को लेकर चल रहा है झगड़ा मलय का कहना है कि बिश्वनाथ एक महीने पहले इलाके में लौटा था. इसके अलावा उन्होंने बिश्वनाथ इलाके में परदे के पीछे से अपना सिंडिकेट बनाने का काम शुरू किया. वार्ड 111, 112, 113 में रेनिया, ब्रह्मपुर, मेटे मस्जिद पारा और सोनारपुर से सटे क्षेत्र में इससे धीरे-धीरे संघर्ष की स्थिति बन गयी है. आज की फायरिंग की घटना इसी का अंजाम है.",crime
UP: बेड पर दादी की लाश तो फंदे से झूलता मिला पोता... प्रयागराज में एक और वारदात,"उत्तर प्रदेश के प्रयागराज में क्राइम ग्राफ बढ़ता ही जा रहा है. कुछ दिन पहले यहां एक ही परिवार के 5 लोगों की हत्या कर दी गई. अभी यह मामला ठंडा भी नहीं पड़ा कि एक ही घर में दादी और पोता की संदिग्ध हालत में लाश मिली है. प्रयागराज के फूलपुर इलाके के ढोकरी गांव में एक घर के अंदर दादी और पोते की लाश मिली. दादी की लाश घर के तख्त पर मिली तो पोते की लाश फांसी से लटकती हुई मिली है. पुलिस के मुताबिक, डेड बॉडी के पास से 7 पेज का एक सुसाइड नोट भी मिला है. फिलहाल पुलिस ने मौके पर पहुंचकर घटना की तफ्तीश शुरू कर दी है और मृतकों के शव को अपने कब्जे में लेकर पोस्टमार्टम के लिए भेज दिया है. हत्या या आत्महत्या? फूलपुर थाने इलाके के ढोकरी गांव में 40 वर्षीय अरविंद और उसकी 80 वर्षीय दादी ललिता रहती थीं. संदिग्ध अवस्था में दोनों की मौत हो गई. अरविंद का शव घर के आंगन में फंदे से लटकता मिला है और उसकी दादी ललिता की लाश तख्त पर पड़ी मिली है. लोगों को जानकारी हुई तो भीड़ जुट गई. घटना की सूचना पाते ही कई थाने की पुलिस पहुंच गई. जांच-पड़ताल के दौरान पुलिस को सुसाइड नोट मिला. कुछ ही देर में फोरेंसिंक टीम भी पहुंच गई. फिलहाल पुलिस ने दोनों डेड बॉडी को अपने कब्जे में लेकर पोस्टमार्टम के लिए भेज दिया है. फिलहाल हत्या या आत्महत्या की गुत्थी सुलझाने के लिए पोस्टमार्टम रिपोर्ट का इंतजार किया जा रहा है. सुसाइड नोट में कई लोगों पर आरोप मृतक के कपड़े से पुलिस को 9 पेज का सुसाइड नोट मिला है. इसमें पत्नी समेत ससुराल के सात लोगों पर तमाम आरोप लगाए गए हैं. लिखा है कि वह पत्नी और ससुराल वालों से परेशान हो गया था. सुसाइड नोट मिलने के बाद पुलिस ने अरविंद के सुसुराल पक्ष के दो लोगों को हिरासत में लेकर पूछताछ शुरू कर दी है. प्रयागराज के एसएसपी अजय कुमार ने कहा कि पुलिस ने अरविंद के ससुराल पक्ष के दो लोगों को हिरासत में ले लिया है, उनसे पूछताछ की जा रही है, आशंका है कि दादी को मारने के बाद अरविंद ने खुदकुशी की है, फिलहाल इस घटना के हर पहलुओं की जांच जा रही है. (रिपोर्ट- आनंद राज)",crime
बच्ची से दुष्कर्म की कोशिश करने के आरोप में एक गिरफ्तार,"सिलीगुड़ी, 19 अप्रैल (हि.स.)। भक्तिनगर थाने की पुलिस ने आठ साल की बच्ची के साथ दुष्कर्म की कोशिश के आरोप में एक व्यक्ति को सोमवार रात गिरफ्तार किया है। आरोपित का नाम कृष्णा शर्मा है। घटना सोमवार शाम डाबग्राम-फुलबाड़ी के खोलाचंद फापरी इलाके में घटी है। जानकारी के अनुसार, एक सप्ताह पहले एक परिवार आरोपित कृष्णा शर्मा के घर किराए पर लिया। उसी परिवार की एक बच्ची को आरोपित कृष्णा शर्मा बीती शाम चॉकलेट का लालच देकर घर से जंगल ले गया। जहां उसने बच्ची के साथ दुष्कर्म करने का प्रयास किया। उस समय रास्ते से गुजर रहे तीन लोगों ने कृष्णा शर्मा को गलत हरकत करते पकड़ लिया। उसके बाद स्थानीय लोगों ने कृष्णा शर्मा को इलाके में ले आया और आरोपित को जमकर पिटाई किया। इसके बाद घटना की खबर भक्तिनगर थाने को दी। खबर मिलते ही भक्तिनगर थाने की पुलिस मौके पर पहुंची आरोपित को गिरफ्तार कर लिया। पुलिस आगे की कार्रवाई में जुट गई है। हिन्दुस्थान समाचार /सचिन /गंगा",crime
गांजे के साथ युवक गिरफ्तार,"जलपाईगुड़ी, 19 अप्रैल (हि.स.)। फांसीदेवा थाने की पुलिस ने भारी मात्रा में गांजे के साथ एक युवक को मंगलवार सुबह गिरफ्तार किया है। गिरफ्तार युवक का नाम मोहम्मद अबीजुल (25) है। युवक जालस निजामताड़ा अंचल के मुंशी बाड़ी क्षेत्र के टामबाडी गांव का रहने वाला है।  पुलिस सूत्रों के अनुसार मादक पदार्थ तस्करी होने की खबर उसकी टीम को मिली। जिसके बाद सुबह सफेद पोशाक की पुलिसकर्मियों ने ग्वालटोली मोड़ में नाका चेकिंग शुरू किया। इस दौरान एक बाइक सवार की तलाशी ली गई। तलाशी लेने पर युवक के पास से 22 किलोग्राम गांजा बरामद हुआ। जिसके बाद आरोपित युवक को गिरफ्तार कर लिया गया। आरोपित युवक गांजे को बिहार से ले जा रहा था। फांसीदेवा थाने की पुलिस आगे की कार्रवाई में जुट गई है। हिन्दुस्थान समाचार /सचिन /गंगा",crime
अज्ञात वाहन से कुचलकर किसान की मौत,"मीरजापुर, 19 अप्रैल (हि.स.)। मड़िहान थाना क्षेत्र के नौडीहा लालपुर गांव के समीप मीरजापुर-सोनभद्र मार्ग पर मंगलवार की सुबह खेत से लौट रहे किसान को अज्ञात वाहन ने कुचल दिया। परिजन उसे इलाज के लिए मड़िहान सामुदायिक अस्पताल ले गए, जहां चिकित्सक ने उसे मृत घोषित कर दिया। किसान के बेटे ने अज्ञात वाहन के खिलाफ मुकदमा दर्ज कराया। नौडिहा लालपुर निवासी राम तपस्या यादव (65) पुत्र कन्हैया यादव गांव के बाहर बोरिंग पर रात्रि निवास करता था। सोमवार की रात उसी खेत पर गेहूं की मड़ाई हो रही थी। सुबह खेत से घर लौटते समय मीरजापुर-सोनभद्र मार्ग पर जैसे ही वह आगे बढ़ा कि किसी अज्ञात वाहन ने धक्का मार दिया। वह वहीं लहूलुहान होकर गिर पड़ा। परिजन उसे लेकर मड़िहान सीएचसी गए, जहां चिकित्सक ने मृत घोषित कर दिया। मौत की खबर मिलते ही परिजनों में हाहाकार मच गया। पुलिस ने शव को कब्जे में लेकर पोस्टमार्टम के लिए भेज दिया। मृतक के रिश्तेदार के यहां थी शादी मृतक राम तपस्या यादव के बड़े बेटे का साढू भावा गांव स्थित राजाराम यादव के यहां रहता है। राजाराम यादव के बेटी की मंगलवार को ही शादी है। राम तपस्या की बहू और उसके मायके के सभी लोग भावा आने की तैयारी कर रहे थे कि अचानक यह हादसा हो गया। हादसा के कारण दोनों परिवारों में गम का माहौल हो व्याप्त है और शादी का माहौल फिका पड़ गया। हिन्दुस्थान समाचार/गिरजा शंकर",crime
"होटल के कमरे में चल रही थी शराब पार्टी, अचानक लग गई आग, 2 लोग जिंदा जले",संदीप हुड्डा. सीकर. सीकर-जयपुर राजमार्ग पर स्थित रींगस कस्बे में एक होटल में आग (Fire) लग जाने से उसमें ठहरे हुये दो लोग जिंदा जल (Burnt alive) गये. घटना की जानकारी मिलते ही सीकर पुलिस-प्रशासन में हड़कंप मच गया. पुलिस ने अधजले शवों को होटल से निकलवाकर स्थानीय अस्पताल की मोर्चरी में रखवाया है. प्रथम दृष्टया पुलिस आग लगने का कारण होटल में ठहरे यात्रियों की लापरवाही मान रही है. होटल के जिस कमरे में आग लगी थी उसमें शराब की आधी खाली बोतल मिली है. आशंका जताई जा रही है कि यात्रियों ने शराब पीने के बाद धूम्रपान किया होगा. उससे आग लग गई लेकिन दोनों लोग नशे में होने के कारण बाहर नहीं निकल पाये. रींगस थानाधिकारी करण सिंह खंगारोत ने बताया कि घटना रींगस कस्बे में एनएच 52 पर स्थित एक होटल में हुई. इस होटल में सोमवार रात करीब 1 बजे के बाद रेटा गांव के रहने वाले राजेश सिंह और दीपेंद्र सिंह आकर रुके थे. रात को दोनों कमरे में शराब पार्टी कर रहे थे. होटल का स्टाफ इनका खाना कमरे में रखकर सो गया था. सुबह होटल का मालिक ऊपर गया तब पता चला मंगलवार को सुबह करीब 9 बजे होटल का मालिक ऊपर गया तो उनके कमरे से धुआं उठ रहा था. इस पर दमकल और पुलिस को सूचना दी गई. मौके पर पहुंची पुलिस ने दमकल की सहायता से आग पर काबू पाया. बाद में पुलिस कमरे में घुसी तो वहां दोनों के शव पड़े हुये थे. घटनास्थल की जांच के बाद पुलिस ने दोनों के शवों को वहां से उठवाकर मोर्चरी में रखवाया. कमरे का धुंआ भी तेजी से बाहर नहीं निकल पाया पुलिस प्रारंभिक तौर पर यह मान रही है कि शराब पार्टी के दौरान दोनों ने अंदर धूम्रपान किया होगा. शराब के नशे में लापरवाही की वजह से आग लग गई. लेकिन संभवतया नशे में होने के कारण उनको इसका पता नहीं चल पाया और वे कमरे से बाहर नहीं निकल सके. कमरे का धुंआ भी तेजी से बाहर नहीं निकल पाया इस वजह से दोनों की मौत हो गई. उसके बाद यह हादसा हुआ. पुलिस ने मृतकों के परिजनों को सूचना दी है. पूरे मामले की गहराई से जांच की जा रही है.,crime
"प्रयागराज में घर के अन्दर महिला समेत दो शव मिले, हत्या की आशंक","प्रयागराज,19 अप्रैल (हि.स.)। फूलपुर थाना क्षेत्र के ढोकरी गांव में मंगलवार सुबह घर के अन्दर महिला समेत दो लोगों का शव पाया गया। आशंका जताई जा रही है कि हत्या की गई है। पुलिस कहना है कि घटना से सात पेज का सुसाइड नोट मिला है। पुलिस दोनों शव कब्जे में लेकर जांच शुरू कर दी है। फूलपुर के ढोकरी गांव निवासी ललिता देवी (80वर्ष) और अरविन्द मौर्य का शव घर के अन्दर मंगलवार सुबह पाया गया। 40 वर्षीय अरविन्द का शव आँगन में साड़ी के फंदे के सहारे लटका हुआ था।तथा उसकी क़रीब 80 वर्षीया दादी ललिता देवी मृत अवस्था में तख़्त पर पड़ी हुई थी। सूचना मिलते ही, तत्काल थाना पुलिस टीम, फ़ील्ड यूनिट, डॉग स्क्वाड एवं राजपत्रित अधिकारियों द्वारा मौक़ा मुआयना कर शुरूआती सबूत एकत्र किए गए। मृतक अरविंद, जिसके शरीर पर लिगेचर मार्क्स के अलावा कोई भी ज़ाहिरा चोट नहीं है। मृतक के पास से 9 पेज का हस्तलिखित सुसाइड नोट बरामद हुआ है, जिसमें विगत जीवन से संबंधित अन्य तथ्यों के साथ साथ पत्नी समेत ससुराल पक्ष के कुल 7 लोगों से परेशानी और दुःख का होना लिखा गया है। दूसरी तरफ़, मृतका ललिता देवी के शरीर पर ज़ाहिरा कोई चोट नहीं पाई गई। वरिष्ठ पुलिस अधीक्षक अजय कुमार कहना कि दोनों की मृत्यु का स्पष्ट कारण पोस्टमार्टम रिपोर्ट के बाद हो पाएगी। पूरे मामले तत्काल 4 पुलिस टीमों का गठन किया गया था, जिनके द्वारा प्रकाश में आए हुए आरोपियों में से 2 आरोपियों को हिरासत में ले लिया गया है, तथा गहनता से पूछताछ की जा रही है। मामले की तहरीर ली जा रही है। निष्पक्ष एवं गुणवत्ता पूर्ण विवेचना करते हुए सबूतों के आधार पर दोषियों की गिरफ़्तारी की जाएगी। किसी भी दोषी को क़तई बख़्शा नहीं जाएगा। हिन्दुस्थान समाचार/राम बहादुर",crime
"अश्लील फिल्म देख रहा था शौहर, उसमे दिख गई बीवी..., घर आकर चाक़ू उठाया और...","बैंगलोर: क र्नाटक की राजधानी बैंगलोर में एक महिला की उसके शौहर ने अश्लील फिल्म (Porn Film) में काम करने के संदेह में चाकू मारकर हत्या कर दी। जानकारी के अनुसार, शख्स ने कथित तौर पर अपनी पत्नी को बच्चों के सामने ही चाकू मार दिया। घटना रविवार (17 अप्रैल 2022) तड़के 12:40 रामनगर शहर की है। आरोपित की शिनाख्त 40 वर्षीय जहीर पाशा के रूप में हुई है। वह ऑटो चलाता है। मीडिया रिपोर्ट के अनुसार, लगभग दो माह पूर्व आरोपित पाशा ने एक पोर्न फिल्म देखी थी। इसके बाद उसे संदेह होने लगा कि उसकी पत्नी मुबीना ने इसमें काम किया है। इसके बाद, उसने कथित तौर पर अपनी पत्नी की वफादारी पर संदेह करके उसे परेशान करना शुरू कर दिया। उसके साथ मारपीट करने लगा। पाशा ने कथित तौर पर दो माह पहले भी कोलार में एक पारिवारिक कार्यक्रम में इसी बात पर मुबीना की पिटाई की थी। इसी दौरान परिवार के सदस्यों को पाशा के शक के संबंध में पता चला था। लगभग 20 दिन पहले पाशा ने अपनी पत्नी को इतनी बुरी तरह से पीटा कि उसे अस्पताल में एडमिट कराना पड़ा था। रविवार की घटना के बारे में जानकारी देते हुए जाँच में शामिल एक पुलिस अधिकारी ने बताया कि, 'दंपत्ति घटना के चार दिन पहले ही रामनगर शिफ्ट हुआ था। रविवार को दोपहर 12:40 बजे, कपल का बड़ा बेटा अपने नाना गौस पाशा के आवास पर गया, जो कि पास में रहते हैं, और उन्हें बताया कि उसकी माँ को उसके पिता ने चाकू मार दिया है।' इसके बाद गौस पाशा अपने बेटी के घर पहुँचे, जहाँ उन्होंने मुबीना को मृत देखा। मुबीना हाउसवाइफ थी। वह बीएम रोड पर रहमानिया नगर की निवासी थीं, जबकि पाशा बेंगलुरु के शम्मन्ना गार्डन का रहने वाला था। दोनों का निकाह 15 वर्ष पूर्व हुआ था। पाशा और मुबीना के पाँच बच्चे हैं। 1 हजार शराब की बोतलें और खतरनाक हथियारों के साथ गिरफ्तार हुए 6 मशहूर कारोबारी पुरुष संग आपत्तिजनक स्थिति में मिली शादीशुदा महिला, देखते ही ग्रामीणों ने किया ये हाल शर्मनाक! अपनी ही 5 वर्षीय बेटी के साथ पिता ने कर डाली ऐसी हरकत..., मिली 5 साल जेल की सजा",crime
"'मैं दोबारा आऊंगा और बदला लूंगा...' धमकी मिली तो गुस्साए लड़के, गलतफहमी में अनजान युवक को पीट दिया","उत्तर प्रदेश के मेरठ में देर रात एक युवक से मारपीट का मामला सामने आया है. दोनों पक्षों के अलग-अलग समुदाय से होने से इलाके में अब तनाव का माहौल है. पुलिस का कहना है कि गलतफहमी में इस वारदात को अंजाम दिया गया है. फिलहाल आरोपियों के खिलाफ केस दर्ज कर लिया गया है. दरअसल, शहर के नौचंदी थाना इलाके के जैदी फार्म निवासी कासिम सोमवार रात कुछ सामान लेकर घर लौट रहा था. आरोप है कि इसी दौरान फार्म से सटे शास्त्री नगर में कुछ युवकों ने अचानक उसकी पिटाई कर दी. सूचना मिलते ही आसपास के लोग इकट्ठा हो गए और घायल युवक को अस्पताल में भर्ती कराया गया है. मामला अलग-अलग समुदाय से जुड़ा है, इसलिए सोशल मीडिया पर इस घटना से जुड़े वीडियो भ्रामक कैप्शन के साथ वायरल किए जा रहे हैं. एसपी सिटी विनीत भटनागर ने इस मामले में कहा, घटनास्थल पर कुछ युवकों ने एक लड़के की थोड़ी देर पहले किसी बात को लेकर मारपीट की थी. पिटनेवाला यह धमकी देकर गया था, 'मैं दोबारा आऊंगा और बदला लूंगा.' इसके कुछ देर बाद ही कासिम नाम का युवक मौके से गुजरा, तो धमकी के बाद लड़ने के लिए तैयार बैठे गलतफहमी में उस पर टूट पड़े. जब तक पीड़ित कुछ समझ पाता, तब तक उसके हमलावरों ने बुरी तरह घायल कर दिया. इस मामले में तुरंत ही मुकदमा दर्ज किया गया है. घायल युवक के परिजनों की तहरीर पर 308 में मुकदमा दर्ज किया गया है. पुलिस का यह भी कहना है कि सोशल मीडिया पर चलाया जा रहा है कि कासिम नमाज पढ़ने के लिए निकला था जबकि यह पूरी तरह से असत्य है. घायल युवक की मां ने एफआईआर दर्ज कराई है, जिसमें लिखा है कि पीड़ित रात को 9 बजे कुछ सामान लेने जा रहा था. इसलिए दूसरी तरीके की बातें वीडियो के साथ फैलाना या प्रचारित करना पूरी तरीके से गलत है. वहीं, मारपीट करने वाले व्यक्तियों की पहचान भी हो गई है. जल्दी से जल्दी उनको गिरफ्तार किया जाएगा और विवेचना के आधार पर आरोपियों के खिलाफ आगे की कार्रवाई की जाएगी.",crime
पुलिस हिरासत से भाग रहा ड्रग्स तस्कर फायरिंग में घायल,"कार्बी आंगलोंग (असम), 19 अप्रैल (हि.स.)। कार्बी आंगलोंग जिला के बोकाजन में पुलिस हिरासत से भाग रहा ड्रग्स तस्कर पुलिस की फायरिंग के चलते घायल हो गया। पुलिस ने मंगलवार को बताया कि घायल ड्रग्स तस्कर नुरुद्दीन को बीते सोमवार को गिरफ्तार किया गया था।  बीती रात नुरुद्दीन पुलिस को चकमा देकर भागने कोशिश की। गिरफ्तार आरोपित को बार-बार पुलिस द्वारा रुकने की चेतावनी दी गयी, जब वह नहीं रुका तो पुलिस ने उसे पकड़ने के लिए पैर पर गोली मार दी। गोली लगने से नुरुद्दीन गंभीर रूप से घायल हो गया। जिसे तुरंत डिफू मेडिकल कालेज एंड अस्पताल में भर्ती कराया गया हैं। पुलिस इस संबंध में एक प्राथमिकी दर्ज कर मामले की जांच कर रही है। हिन्दुस्थान समाचार/असरार/ अरविंद",crime
रायपुर: अज्ञात मोटरसायकल की टक्कर से घायल युवक की मौत,"रायपुर , 19 अप्रैल (हि.स.)। अज्ञात मोटरसायकल की टक्कर से घायल हुए मोटरसायकल सवार युवक ने ईलाज के दौरान अस्पताल में दम तोड़ दिया। पुलिस से मिली जानकारी के अनुसार 18 अप्रैल की सुबह करीब 9.30 बजे कोटा रोड के पास अज्ञात मोटरसायकल सवार ने मृतक सतीष बंजारे पिता संतोष (22) निवासी भारत चौक के पास गुढिय़ारी को टक्कर मार दी, जिससे उसे गंभीर चोटें आई थी। घटना के बाद घायल युवक को डीकेएस अस्पताल में भर्ती कराया गया था, जहां ईलाज के दौरान सोमवार की देर शाम को उसकी मौत हो गई। पुलिस ने मामले में अज्ञात मोटरसायकल सवार के खिलाफ अपराध पंजीबद्ध कर आगे की कार्रवाई में जुटी है। हिन्दुस्थान समाचार/ गेवेन्द्र",crime
"रेवाड़ी: घंटी बजाकर घर में घुसे हथियारों से लैस बदमाश, पिस्टल दिखाकर लूटे 50 हजार रुपये",विस्तार रेवाड़ी शहर के पॉश इलाके सेक्टर-3 में सोमवार की रात को हथियारबंद बदमाशों ने एक घर में घुसकर पिस्टल के बल पर पचास हजार रुपये लूट लिए। इस दौरान घर में नौकर और बुजुर्ग मौजूद थे।,crime
"मंगेतर को अंतिम बार किया वीडियो कॉल, फिर ट्रैक किनारे मिली लाश","कोरबा. छत्तीसगढ़ के कोरबा में एक युवती की रेलवे ट्रैक के किनारे लाश मिली है. बताया जा रहा है कि युवती ने मंगेतर को अंतिम बार वीडियो कॉल किया. इसके कुछ देर बाद युवती की ट्रेन की पटरी के किनारे शव मिला. बताया जा रहा है कि युवती ने ट्रेन से कूदकर जान दे दी. अगले मई महीने में युवती की शादी होनी थी. युवती की मौत के बाद विवाह की तैयारी पर पानी फिर गया है. करतला ब्लॉक के जमनीपानी गांव में बेटी की विवाह की तैयारी में जुटे पटेल परिवार को तब झटका लगा, जब उसका शव उरगा थाना के पीछे रेलवे ट्रैक के किनारे मिला. पुलिस ने मृतका की पहचान अन्नपूर्णा पटेल के रूप में की है. मृतिका का शव पोस्टमार्टम के लिए भेज दिया गया है. दक्षिण पूर्व मध्य रेलवे के कोरबा चांपा रेल सेक्शन पर उरगा क्षेत्र में पुलिस की नजर रेलवे ट्रैक के किनारे पड़ी तो फौरन मौके पर पहुंच कर जांच शुरू की. युवती मृत हालत में पाई गई थी और उसके सिर व अन्य हिस्सों में चोंट के निशान देखे गए थे. इसलिए फॉरेंसिक एक्सपर्ट को भी मौके पर बुलवाया गया. इससे पहले ही कई स्तर पर युवती के घर नहीं पहुंचने की सूचना परिचितों के साथ आसपास के रेलवे स्टेशन को दी जा चुकी थी और वह तलाश कर रहे थे. कुछ घंटे बाद में तस्वीर साफ हो गई और पता चला कि जो शव यहां मिला है, वह जमनीपानी गांव की अन्नपूर्णा पटेल है. मई के पहले सप्ताह में होनी थी शादी पुलिस के मुताबिक अन्नपूर्णा का विवाह मई के प्रथम सप्ताह में बसंतपुर के एक युवक से होना था. मृतका के भाई रविशंकर पटेल ने बताया कि 1 दिन पहले अन्नपूर्णा टेलर को कपड़े देने के लिए मौहार गांव जाने की बात कहकर घर से निकली थी. काफी समय तक उसके नहीं आने पर संपर्क किया गया तो ट्रेन में होने की जानकारी मिली. रविशंकर ने बताया कि अन्नपूर्णा का विवाह मई के प्रथम सप्ताह में किया जाना था और इसके लिए तैयारी चल रही थी. मृतका के जीजा बलराम पटेल ने बताया कि बसंतपुर के युवक से उसका विवाह तय हुआ था और 1 वर्ष पहले सगाई की गई थी. कोविड के कारण विवाह टालना पड़ा था. उसने यह कदम क्यों उठाया, यह समझ से परे है. सीएसपी योगेश साहू ने बताया कि रेलवे ट्रैक के किनारे मिले युवती के शव की पहचान कर ली गई है. इस मामले की जांच पड़ताल की जा रही है. इस मामले में जिस तरह की जानकारी सामने आई है उस आधार पर लगता है कि यात्रा करने के दौरान युवती ट्रेन से कूदी होगी. इस दौरान चोटों के कारण उसकी सांसें थम गई. पुलिस का कहना है कि पोस्टमार्टम रिपोर्ट और आगे की जांच से सब कुछ साफ हो जाएगा.",crime
"पति ने मोबाइल पर भेजे पासवर्ड, लिखा- दूसरी शादी कर लेना और फिर...","Praveen Singh Tanver हरदा. मध्य प्रदेश के हरदा में एक इंजीनियर ने खुदकुशी कर ली. युवक नौकरी की तलाश कर रहा था. जॉब नहीं मिलने से दुखी होकर उसने आखिरी में आत्महत्या कर लिया. जान देने से पहले उसने Whatsapp पर अपनी पत्नी को एक हैरान करने वाला मैसेज भेजा. उसने लिखा, ‘मैं जा रहा हूं. अच्छे से रहना. किसी नौकरी वाले से दूसरी शादी कर लेना’. इसके बाद युवक ने फांसी का फंदा लगा लिया. मृतक युवक सतीश बिझाड़े की पत्नी संगीता तिलवारे हरदा वन विभाग वन रक्षक हैं. महाराणा प्रताप कॉलोनी में किराए के मकान में दोनों रहते थे. मामले में पुलिस ने जांच शुरू कर दी है. हरदा में युवक सतीश ने घर में फांसी लगाकर मौत को गले लगा लिया. मृतक अपनी पत्नी संगीता के साथ किराए के मकान में रहता था. रोज वह अपनी पत्नी को वन विभाग के कार्यालय छोड़ने जाया करता था. दो दिन से पत्नी रहटगांव ड्यूटी पर थी. फिर वह अपने मायके आलमपुर गांव आ गई. मृतक ने आत्महत्या से पहले अपने मोबाइल से पत्नी को मेसेज कर दूसरी शादी करने की बात लिखी थी, पहले पत्नी ने दी थी तलाक की अर्जी, फिर साथ में रहने लगे मृतक की पत्नी ने घर आकर देखा तो दरवाजा बंद था. अंदर झांकने पर उसने देखा तो पति फंदे से झूल रहा था. फिर पत्नी से डायल 100 को सुचना दी. इसके बाद मृतक युवक के परिजन छिंदवाड़ा से हरदा पहुंचे. परिजनों ने भी मामले में जांच की बात कही है. मृतक सतीश बीझाड़े बीटेक के शिक्षित था और फ़िलहाल उसके पास कोई काम नहीं था. मृतक की पत्नी ने पूर्व में तलाक के लिए अर्जी दी थी पर बाद में दोनों साथ में रहने लगे. मोके पर मौजूद सिटी कोतवाली थाने के एएसआई अशोक ने बताया की मृतक ने अपनी पत्नी को मोबाइल पर मेसेज किया था. पत्नी ने पति पर लगाया बड़ा आरोप अब हरदा में महिला वनकर्मी के पति द्वारा आत्महत्या करने की घटना के मामले में नया मोड़ आ गया है. पत्नी समोता तिलवारे ने चर्चा में मृतक पति पर चोंकाने वाला खुलासा किया. मृतक की पत्नी ने बताया कि उसका पति सतीश उसे दो सालों से प्रताड़ित कर रहा था. उसके पति ने एक फर्जी फेसबुक आईडी कंचन महोबिया के नाम से बनाई थी जिसमें वह महिला बनकर दूसरे आदमियों से बातें करता था. महिला का दावा है कि किसी व्यक्ति ने उससे नंबर मांगा तो उसने उसका का ही नंबर वायरल कर दिया. मृतक की पत्नी ने कहा कि नंबर वायरल होने के बाद उसके पास इंटरनेशनल कॉल भी आने लगे थे. ं: भाई बनाकर शादीशुदा Boyfriend की करवाई पति से दोस्ती, फिर शादी के 26 दिन बाद पत्नी ने खुद उजाड़ा सुहाग मौत से पहले सतीश ने अपनी पत्नी को मोबाइल पर कई मैसेज किएजिसमें उसने मोबाइल, लेपटॉप के पासवर्ड भी बताए. साथ ही लिखा की वह अपना सपना पूरा करे. आपना साथ यही तक था. मामले में पुलिस ने मृतक के पास से दो पन्ने का सुसाइड नोट भी बरामद किया था. पुलिस ने बताया कि मृतक बेरोजगार था और पत्नी की सरकारी नौकरी थी. इस बात को लेकर भी दोनों में तनातनी रहती थी.",crime
प्रतिबंधित संगठन उल्फा (स्व) में फिर दो युवाओं के शामिल!,"शिवसागर (असम), 19 अप्रैल (हि.स.)। असम में पिछले कुछ दिनों से प्रतिबंधित संगठन यूनाइटेड लिबरेशन फ्रंट आफ असम (उल्फा) के स्वाधीन (स्व) धड़े में कई युवाओं के शामिल होने की जानकारी सामने आई है।  इसी कड़ी में एक बार फिर से उल्फा (स्व) में शिवसागर के दो युवाओं के शामिल होने की सूत्रों ने जानकारी दी है। दोनों युवाओं की पहचान पंकज मेच और टीपलिंग के पंकज गोगोई के रूप में बताया गया है। दोनों युवाओं के उल्फा (स्व) के म्यांमार स्थित कैंप में गत 17 अप्रैल को पहुंचने की प्रारंभिक सूचना मिली है। आईसेंग के नेतृत्व में दोनों युवकों के उल्फा (स्व) में शामिल होना बताया जा रहा है। हिन्दुस्थान समाचार/ असरार/ अरविंद",crime
"स्कॉर्पियो पर सायरन, कमर में पिस्टल, दारोगा की फर्जी वर्दी पहन करता था उगाही","मुंगेर. पुलिस की वर्दी का रौब हर कोई जानता-समझता है. इसी हनक के कारण कई लोग पुलिस के पेशे से जुड़ना चाहते हैं. मगर कई ऐसे भी हैं जिनकी योग्यता तो नहीं रहती, लेकिन इच्छा जरूर होती है कि पुलिस बनकर रौब झाड़ें. इसी इच्छा को पूरा करने के फेर में वह अपराध कर बैठता है और वह भी वर्दी की आड़ लेकर. ऐसा ही मामला मुंगेर के नक्सल प्रभावित धरहरा प्रखंड के लडैयाटांड़ थाना क्षेत्र से सामने आया है. यहां के गोविंदपुर गांव से सोमवार देर रात पुलिस ने एक फर्जी दारोगा को पकड़ा है. यह बेगूसराय में तैनात होने की बात गांव वालों को बताता था और आए दिन धौंस दिखाता था. बताया जा रहा है कि वह लगभग पांच वर्ष से फर्जी रूप से दारोगा बनकर घूम रहा था. जिला मुख्यालय से लगभग 25 किलोमीटर दूर गोविंदपुर से एसपी मुंगेर के निर्देश पर बनी विशेष टीम और लडैयाटांड़ थाना पुलिस ने इस फर्जी दारोगा को पकड़ लिया है. फर्जी दरोगा को पहचान राहुल पासवान के रूप में हुई है. इसके पिता जहां महगामा पंचायत के वार्ड सदस्य है तो पत्नी महगामा पंचायत की पंचायत समिति सदस्य है. मिली जानकारी के मुताबिक राहुल पासवान खुद को बेगूसराय में तैनात होने की बात गांव वालों को बताता था. और पिछले पांच वर्षों से फर्जी दरोगा के रूप में वर्दी पहन लोगों से अवैध उगाही का काम किया करता था. इतना ही नहीं अपनी स्कॉर्पियो पर पुलिस वाला सायरन भी लगा रखा था और आए दिन लोगों पर रौब झाड़ता फिरता. जानकारी के मुताबिक फर्जी दारोगा गांव में भी वर्दी और पिस्टल के साथ सायरन लगे वाहन से आता था. गांव वालों को भी लगता था कि यह सही में दारोगा है. जिसके बाद धीरे-धीरे जब पोल खुलती गई तो स्थानीय लोगों ने इसकी शिकायत मुंगेर एसपी जेजे रेड्डी को कर दी. एसपी ने बताया कि फर्जी दरोगा की सूचना मिलते ही टीम गठित कर छापेमारी के लिए भेजी गई और उसे गोविंदपुर से दबोच लिया गया. एसपी ने बताया कि इस मामले की पूरी तरह से जांच की जा रही है जिसके बाद विशेष जानकारी दी जाएगी.",crime
आगरा: पुलिस मुठभेड़ में पकड़े गए तीन बदमाश,"आगरा, 19 अप्रैल (हि.स.)। आगरा में पुलिस चेकिंग के दौरान दो अलग-अलग जगहों पर पुलिस और बदमाशों की मुठभेड़ हुई। मुठभेड़ के दौरान पुलिस ने दोनों जगहों से दो बदमाशों को गिरफ्तार किया। पकडे गए बदमाशों के बाकी साथी मौके से फरार हो गए। पुलिस द्वारा उनकी भी पकड़ के प्रयास किये जा रहे हैं। जानकारी के अनुसार, पहली घटना शमसाबाद की है। यहां धिमश्री पुलिस चौकी पर पुलिस द्वारा वहां चेकिंग अभियान चलाया जा रहा था। चेकिंग के दौरान ही बाइक सवार तीन युवक पुलिस चेकिंग को देख भागने लगे। भागते युवकों को देख पुलिस ने उनका पीछा कर उन्हें रोकने का प्रयास किया। इसी दौरान उनमें से एक युवक ने तमंचा निकाल पुलिस पर फायरिंग करना शुरू कर दिया। पुलिस द्वारा की गयी जवाबी फायरिंग में एक गोली एक बदमाश के पैर में जा लगी और वो गिर गया। उसके बाकी के दो साथी मौके से फरार हो गए। पुलिस द्वारा दी गयी जानकारी के अनुसार, पकड़े गए युवक का नाम टोनी उर्फ कुर्बान है। टोनी के पास से पल्सर बाइक, तमंचा और कारतूस बरामद किये गए हैं और टोनी के खिलाफ चोरी और लूट के नौ भी दर्ज हैं। उसके फरार साथियों का नाम अर्जुन और धीरज हैं। जिनकी तलाश अभी पुलिस द्वारा की जा रही है। दूसरी घटना, फतेहाबाद क्षेत्र की है। यहां भी पुलिस द्वारा चेकिंग अभियान चलाया जा रहा था। चेकिंग के दौरान ही डौकी की ओर से सर्विस रोड से फिरोजाबाद रोड की तरफ आ रहे बाइक सवार तीन युवकों को रोकने का प्रयास किया। इसी दौरान युवकों ने पुलिस टीम पर फायरिंग करना शुरू कर दिया। जवाबी फायरिंग के दौरान ही एक गोली एक युवक के पैर पर जा लगी। पुलिस द्वारा प्रयास करने पर तीनों में से दो युवकों को पकड़ लिया गया। तीसरा युवक, अंधेरे का फायद उठाकर मौके से भागने में सफल रहा। पकड़े गए दोनों युवकों का नाम राहुल और बंटी उर्फ गोले बताया जा रहा है उनके फरार साथी का नाम मनीष बताया गया है। पकड़े गए युवकों के पास से पुलिस को बाइक, दो तमंचा और कारतूस बरामद हुए हैं। उनके खिलाफ आगे की कार्यवाही को अंजाम दिया जा रहा है। हिन्दुस्थान समाचार/ श्रीकांत",crime
फिरोजाबाद: मोटरसाइकिल सवार बदमाशों ने केमिकल व्यापारी को लूटा,"फिरोजाबाद, 19 अप्रैल (हि.स.)। थाना रसूलपुर क्षेत्र अन्तर्गत मोटरसाइकिल सवार बदमाशों ने सोमवार की देर रात एक केमिकल व्यापारी से एक लाख से अधिक की नकदी व मोबाइल लूट लिये। पुलिस ने सीसीटीवी फुटेज खंगालने के साथ ही बदमाशों की तलाश शुरू कर दी है।  हनुमान रोड निवासी कैलाश गोयल का केमिकल का कारोबार है। सोमवार देर रात वह दुर्गानगर होते हुए घर जा रहे थे। बताया जाता है कि तभी गली नंबर पांच में मोटर साइकिल सवार तीन बदमाशों ने उनको तमंचे के बल पर रोक लिया। केमिकल व्यापारी कुछ समझ पाते तब तक बदमाशों ने उन पर तमंचा तानते हुए व्यापारी की जेब मे रखी 1 लाख 10 हजार रुपये की नकदी व दो मोबाइल लिये। व्यापारी द्वारा शोर मचाने पर आसपास के लोग एकत्रित हो गए। लेकिन तब तक बदमाश मौके से भाग निकले। घटना की जानकारी होते ही व्यापारी के परिजन भी मौके पर पहुंच गए। सूचना पर एसपी सिटी मुकेश चंद्र मिश्र के साथ कोतवाल रसूलपुर कमलेश सिंह और कोतवाल उत्तर संजीव कुमार दुबे मौके पर पहुंचे। पुलिस ने व्यापारी से घटना की जानकारी ली है। पुलिस ने सीसीटीवी कैमरे खंगालने के साथ बदमाशों की तलाश शुरू कर दी। पुलिस ने बताया कि मामले में जांच की जा रही है। इस सम्बंध में एएसपी सिटी मुकेश चंद्र मिश्र ने बताया कि मोटरसाइकिल सवार बदमाशों ने 1 लाख से अधिक की नकदी व दो मोबाइल लूटे है। घटना स्थल का निरीक्षण किया गया है। जल्द ही घटना का अनावरण किया जायेगा। हिन्दुस्थान समाचार/कौशल",crime
"देवरिया: फेरी लगाकर गांवों में खिलौने और चादर बेचने वाले निकले शातिर चोर, करोड़ों के जेवरात बरामद","उत्तर प्रदेश के देवरिया में चीनी मिल के रिटायर्ड जीएम के घर हुई करोड़ों की चोरी मामले में पुलिस ने मुठभेड़ के दौरान चार चोरों को गिरफ्तार किया है. पुलिस के मुताबिक ये चोर फेरी लगाकर खिलौने और चादर बेचने के नाम पर घरों की रेकी कर चोरी की वारदात को अंजाम देते थे.  पुलिस ने चोरों के पास से 23 लाख की ज्वेलरी और एक लाख पचहत्तर हजार रुपये कैश बरामद किया है. इनके पास से एक देसी तमंचा और जिंदा कारतूस भी पुलिस ने बरामद किया है. ये सभी चोर सीतापुर के रहने वाले है. इस गैंग के मास्टरमाइंड बाबूराम चौहान और विनय चौहान दोनों को पुलिस ने गिरफ्तार कर लिया है. बची हुई ज्वेलरी को बरामद करने के लिए अब पुलिस सीतापुर में दबिश दे रही है. बता दें कि देवरिया के बरारी गांव में चीनी मिल के रिटायर्ड जीएम वशिष्ट मणि का मकान है. वशिष्ट मणि प्रदेश के कई चीनी मिलों में जीएम के पद पर रहे चुके हैं. इनके तीन बेटे अश्वनी ,अजय और अरुण का पूरा परिवार भी उसी घर में रहता है. एक दिन चोरों का यह गैंग उनके घर पर पहले खिलौना बेचने के बहाने पहुंचा और घर की रेकी की. इसके बाद इन चोरों के अन्य साथी दूसरे दिन चादर बेचने के बहाने पहुंचे और ये पता लगाया कि किस कमरे में कीमती सामान है. उसके बाद इस गैंग के लोग चोरी की योजना बनाकर 31 मार्च को साइकिल से गांव के बाहर पहुंच गए. दो सदस्य बाहर रुक गए और बाकी चार छत के रास्ते पिछले हिस्से से घर में दाखिल हो गए. चोर वहां से करोड़ों के आभूषण लेकर फरार हो गए. चोरी की इस वारदात को लेकर एसपी डॉक्टर श्रीपति मिश्रा ने बताया कि 31 मार्च की रात को गौरी बाजार थाना क्षेत्र के बरारी गांव में एक बड़ी चोरी की घटना हुई थी. घर में जो भी आभूषण थे उसे चोरी कर लिया गया था. चोरी की यह वारदात पुलिस के लिए बड़ी चुनौती थी क्योंकि यह बड़ी चोरी थी. इसमें एसओजी टीम को लगाया गया. उन्होंने कहा, क्षेत्राधिकारी विनय कुमार यादव के नेतृत्व में पूरी टीम ने रात-दिन एक करके तकनीक का सहारा लेते हुए चोरों तक पहुंचने में सफलता हासिल कर ली. यह पूरा गैंग सीतापुर जिले का है जो यहां फेरी का काम करता है और फेरी करने के बहाने गांवों में अपने शिकार को टारगेट करते हैं. पहले रेकी करते हैं और फिर रात में घुस कर चोरी को अंजाम देते हैं. अधिकारी ने बताया कि घर में थोड़े दिनों पहले ही उनकी लड़की की मौत हुई थी जिसका आभूषण से भरा सूटकेस रखा हुआ था. चोरों ने उसपर हाथ साफ कर दिया. इसके अलावा उनकी 2-3 बहुओं के जेवरात, बच्चों के जेवर को भी आरोपियों ने चुरा लिए थे. आभूषणों की रिकवरी हुई है जिससे ऐसा लग रहा है कि यह करोड़ों रुपयों की चोरी थी.",crime
1 हजार शराब की बोतलें और खतरनाक हथियारों के साथ गिरफ्तार हुए 6 मशहूर कारोबारी,"समस्तीपुर: बिहार के समस्तीपुर में पुलिस ने छापेमारी कर भारी मात्रा में शराब के साथ 6 व्यापारियों को हिरासत में ले लिया है। घटना हसनपुर की है। अपराधियों के पास से 1056 अंग्रेजी शराब की बोतलें, एक पिस्टल, जिंदा कारतूस, दो मोटरसाइकिल तथा 7 मोबाइल जब्त किए गए।  वही हसनपुर के SHO पंकज कुमार ने कहा कि पुलिस ने गुप्ता तहरीर के आधार पर छापेमारी की। दरअसल, उन्हें तहरीर प्राप्त हुई थी कि शराब व्यापारी अवध किशोर राय शराब की बड़ी खेप देवधा गांव में उतारने वाला है। पुलिस ने एक टीम बना कर जब छापेमारी की तो अवध किशोर किसी प्रकार भागने में कामयाब रहा। किन्तु उसके 6 मित्रों को पुलिस ने गिरफ्तार कर लिया। वही गिरफ्तार किए गए शराब व्यापारियों की पहचान राजीव कुमार, चंदन झा, रूपेश कुमार, विकास कुमार, अभय कुमार एवं पिंटू कुमार के तौर पर हुई है। फिलहाल पुलिस सभी अपराधियों से पूछताछ कर रही है। साथ ही इनका आपराधिक रिकॉर्ड भी खंगाला जा रहा है। उल्लेखनीय है कि बिहार में पूर्ण शराबबंदी होने के बाद राज्य भर में अवैध शराब का व्यापार (Illegal Liquor Trade) तेजी से फल-फूल रहा है। ऐसे में समस्तीपुर जिले में पुलिस ने शराब व्यापारियों पर नकेल कसने के लिए विशेष छापेमारी अभियान चला रखा है। शर्मनाक! अपनी ही 5 वर्षीय बेटी के साथ पिता ने कर डाली ऐसी हरकत..., मिली 5 साल जेल की सजा पति का था अवैध संबंध, पत्नी को रास्ते से हटाने के लिए बनाया ऐसा प्लान..., पुलिस भी रह गई हैरान जिसके लिए अपना घर छोड़कर बनी दूसरी पत्नी, उसी सलमान ने रवीना को गला घोंटकर मार डाला",crime
"पुरुष संग आपत्तिजनक स्थिति में मिली शादीशुदा महिला, देखते ही ग्रामीणों ने किया ये हाल","पाकुड़: झारखंड में पाकुड़ जिले (Jharkhand Pakur) के महेशपुर के नरगिटोला गांव में एक शादीशुदा महिला एवं एक पुरुष को गांव के लोगों ने आपत्तिजनक स्थिति में देख लिया। तत्पश्चात, गांव के लोगों ने दोनों को बंधक बना लिया। दोनों के साथ खूब मारपीट की। गले में जूते-चप्पल लटकाकर गांव में घुमाया। वही खबर प्राप्त होने पर महेशपुर थाना प्रभारी सुनील कुमार रवि, जेएसआई आनंद पंडित तथा कपिल देव रविदास पुलिस बल के साथ गांव पहुंचे। पुलिस अफसरों ने मामले की खबर ली तथा महिला व पुरुष को गांव के लोगों के चंगुल से मुक्त कराने की कोशिश की। हालांकि ग्रामीण अपने तरीके से आर्थिक दंड लगाने की बात पर अड़े रहे। सैकड़ों की भीड़ के सामने पुलिस बेबस दिखाई दी। वही गांव के लोगों से प्राप्त हुई जानकारी के मुताबिक, गांव के पुरुष और एक महिला एक दूसरे के साथ मिलते जुलते थे। रात को पुरुष महिला से मिलने उसके घर गया था। इसी के चलते महिला के पति ने दोनों को आपत्तिजनक हालत में देख लिया। इस के चलते पुरुष भागने लगा। महिला के पति ने उसका पीछा किया। दोनों के बीच खूब मारपीट होने लगी। महिला के पति ने शोर मचाया तो मौके पर गांव के लोग जुट गए। गांव के लोगों ने उस व्यक्ति को पकड़ लिया। महिला और उससे मिलने आए व्यक्ति को ग्रामीणों ने बंधक बना लिया। रात भर दोनों को रस्सी से बांधकर मारपीट की गई। गांव के लोगों ने दोनों के गले में जूते-चप्पल डालकर गांव में घुमाया। वही मौके पर पहुंची पुलिस ने उन्हें मुक्त कराकर, गांव के लोगों की सहमति से महिला और पुरुष को उनके परिजन को सौंप दिया गया। CM नीतीश के 'जनता दरबार' के बाहर महिला ने खाया जहर, और फिर जो हुआ... यूजर्स के दिलों पर राज करने के लिए आ रहा है Samsung का नया स्मार्टफोन",crime
"इंस्टाग्राम और वाट्सएप पर भेजता था अभद्र वीडियो, रास्ते में करता था छेड़छाड़","जांजगीर. एक युवक ने कॉलेज छात्रा को इतना परेशान किया कि मजबूरन उसे पुलिस की शरण लेनी पड़ी. छात्रा की शिकायत के मुताबिक वाट्सएप नंबर और इंस्टाग्राम पर आरोपी युवक लड़की को अभद्र व आपत्तिजनक वीडियो और मैसेज भेजता था. इतना ही नहीं जब लड़की कॉलेज जाती तो उसे रास्ते में छेड़ता भी था. आखिरकार परेशान होकर लड़की ने मामले की शिकायत पुलिस से की. पुलिस ने शिकायत पर अमल करते हुए आरोपी युवक को गिरफ्तार किया. फिर कानूनी प्रक्रिया के बाद से जेल भेज दिया. पुलिस से मिली जानकारी के मुताबिक जांजगीर चांपा जिले के नवागढ़ थाना क्षेत्र में रहने वाली युवती ने थाना पहुंचकर शिकायत दर्ज कराया. लड़की ने पुलिस को बताया कि नवागढ़ में रहने वाला दीपक कश्यप उसे कालेज आने जाने के दौरान हमेशा छेड़खानी करता रहता है. इतना ही नहीं दीपक उसके वाह्टसअप और इस्टाग्राम पर अभद्र मैसेज व वीडियो भेजते रहता है, जिससे वह परेशान हो गई है. घर से बाहर निकलना भी मुश्किल हो गया है. लड़के की हरकतों से परेशान होकर लड़की ने पुलिस से शिकायत की. जुर्म दर्ज कर पुलिस ने आरोपी को किया गिरफ्तार जांजगीर के उप पुलिस अधीक्षक निकोलस खलखो ने बताया कि युवती कि शिकायत पर नवागढ़ पुलिस ने आरोपी दीपक कश्यप के खिलाफ, नवागढ़ थाने में आईपीसी की धारा 354घ और 509ख के तहत जुर्म दर्ज किया. इसके बाद मामले में जांच शुरू की गई. विवेचना में युवती की शिकायत सही पाई गई. इसके बाद पुलिस ने आरोपी युवक दीपक कश्यप को नवागढ़ से ही गिरफ्तार कर लिया. पूछताछ में युवक ने अपना जुर्म कबूल किया. कानूनी प्रक्रिया के बाद आरोपी युवक को न्यायिक रिमांड पर जेल भेज दिया गया है. मामले में पुलिस आरोपी युवक के मोबाइल फोन को जब्त कर उसकी भी जांच की. युवक के मोबाइल फोन से शिकायतकर्ता लड़की को अभद्र वीडियो और मैसेज भेजने की पुष्टि हुई है.",crime
"बाराबंकी: युवक की हत्या कर शव एसयूवी में छोड़ा, गाड़ी पर लगा मिला भाजपा का झंडा, शव की पहचान हुई",विस्तार  बाराबंकी के जैदपुर में युवक की हत्या कर आरोपी नहर किनारे एसयूवी में शव को छोड़कर फरार हो गए। युवक की गला रेतकर हत्या की गई है। सूचना पाकर मंगलवार सुबह मौके पर पहुंची पुलिस ने लॉक तोड़कर शव बाहर निकाला। शव खून से लथपथ था। मामले की जांच की जा रही है। एसयूवी पर भाजपा का झंडा लगा हुआ है। युवक की पहचान लखनऊ के बख्शी का तालाब थाना क्षेत्र के रुदही निवासी जगतपाल के रूप में हुई है। प्राथमिक जांच में मामला प्रॉपर्टी से जुड़ा बताया जा रहा है जिसके विवाद में युवक की हत्या की गई। हत्यारों ने एसयूवी को नहर के किनारे खड़ी कर शव में उसमें छोड़ दिया। जैदपुर थाना क्षेत्र के पाटमऊ गांव के बाहर नहर के किनारे एक एसयूवी मंगलवार की सुबह खड़ी मिली। ग्रामीणों की सूचना पर सुबह करीब 6:00 बजे पहुंची जैदपुर पुलिस ने लॉक तोड़ा तो अंदर खून से लथपथ एक युवक का शव चादर से ढका मिला। जिसकी गला रेत कर हत्या की गई थी।  जांच में पता चला कि युवक लखनऊ के बख्शी का तालाब थाना क्षेत्र के रुदही गांव का निवासी जगतपाल (40) है। एसयूवी युवक की पत्नी पिंकी के नाम रजिस्टर्ड पाई गई। गाड़ी में बैंक पासबुक और चेक आदि मिलने से मामला प्रॉपर्टी से जुड़े होने का अनुमान लगाया जा रहा है। हालांकि पुलिस ने शव को पोस्टमार्टम के लिए भेज कर मामले की जांच शुरू कर दी है। फोरेंसिक टीम ने भी पहुंच कर घटनास्थल की जांच की।  प्रभारी निरीक्षक धीरेंद्र कुमार सिंह ने बताया कि नहर किनारे खड़ी टाटा सफारी का लॉक तोड़कर अंदर देखा गया तो युवक की लाश बरामद हुई है। जिसकी पहचान होने के बाद शव को पोस्टमार्टम के लिए भेज कर मामले की जांच की जा रही है।,crime
"शर्मनाक! अपनी ही 5 वर्षीय बेटी के साथ पिता ने कर डाली ऐसी हरकत..., मिली 5 साल जेल की सजा","मुंबई: देश की आर्थिक राजधानी मुंबई की एक स्पेशल कोर्ट ने एक पिता को अपनी 5 वर्षीय बेटी के प्राइवेट पार्ट को बार-बार छूने के मामले में 5 वर्ष की सजा सुनाई है। मामले की सुनवाई करते हुए जज एचसी शेंडे ने कहा कि अपराधी ने पीड़िता पर कोई शारीरिक या प्रत्यक्ष हमला नहीं किया। पीड़िता को कोई चोट भी नहीं आई, किन्तु फिर भी इस बात से कोई फर्क नहीं पड़ता। वही अपराधी के पिता ने अपने अधिवक्ता के माध्यम से अदालत को बताया था कि पीड़िता के प्राइवेट पार्ट में बिलीरुबिन (bilirubin) बढ़ने से इचिंग संबंधी कोई समस्या थी, इसलिए उसके बेटे ने छुआ होगा। इसके अतिरिक्त मेडिकल अधिकारी ने भी बिलीरुबिन बढ़ने की बात कही थी। किन्तु अदालत ने सख्ती बरतते हुए कहा कि चिकित्सकों ने ये भी कहा था कि यदि बिलीरुबिन में बढ़ोतरी हुई है तो पूरे शरीर में खुजली होनी चाहिए। आपको बता दें कि पीड़िता के अध्यापक ने नोटिस किया कि पीड़िता को एक अजीब सी लत है। इस सिलसिले में उसकी मां से पूछा गया, तो उन्होंने बेटी से इस बारे में जानकारी ली। 5 वर्षीय बच्ची ने कहा कि पिता ने मुझे यहां छुआ और वह रोने लगी। पीड़िता की मां को जब इस बात पर भरोसा नहीं हुआ तो वह अपनी बेटी को बेबी सिटिंग सेंटर लेकर गईं, जहां उसे निगरानी के लिए छोड़ा जाता था। सेंटर की इंचार्ज से बच्ची की आदत के बारे में पूछा गया तो उन्होंने कहा कि इस बारे में बच्ची से ही बात करें, उसे भरोसे में लें। वहीं, कोर्ट में बच्ची के पिता ने बोला कि उसकी पत्नी की दो लोगों के साथ मित्रता है। वह देर रात तक उनसे बातें करती है। बच्ची पर ध्यान नहीं देती। इसे लेकर कई बार उन दोनों के बीच लड़ाई हो चुकी है। इतना ही नहीं, अपराधी पिता ने कहा कि उसकी पत्नी उसे छोड़ना चाहती थी। उसने एक बार सबक सिखाने की धमकी भी दी थी। अपराधी ने कहा कि मैंने कभी भी अपनी बेटी को पीटा तक नहीं है, मुझे झूठे मामले में फंसाया जा रहा है। अदालत ने कहा कि पीड़िता, उसकी मां, स्कूल टीचर तथा बेबी सिटिंग इंचार्ज महिला की गवाही मिलती जुलती है। वहीं पीड़िता ने ये भी बताया कि उसका पिता उसके प्राइवेट पार्ट को छूता था तथा फिर धमकी देता था कि यदि वह किसी को बताएगी, तो वह उसे 20 बार सिट अप की सजा देगा। कोर्ट ने यह भी कहा कि 5 वर्षीय बच्ची ने अपने माता-पिता के बीच किसी भी तप्रकार की लड़ाई के बारे में बात नहीं की थी। अदालत ने बचाव पक्ष की तमाम दलीलों को खारिज करते हुए अपराधी को 5 वर्षीय सजा सुना दी। जिसके लिए अपना घर छोड़कर बनी दूसरी पत्नी, उसी सलमान ने रवीना को गला घोंटकर मार डाला 2 बच्चों के पिता को हुआ 14 वर्षीय बच्ची से प्यार, जवाब नहीं मिला तो उठाया ये खौफनाक कदम बहन को छेड़ते थे नदीम और फरमान, नाबालिग भाई ने विरोध किया तो काट दी गर्दन",crime
तीन चोर गिरफ्तार,"गुवाहाटी, 19 अप्रैल (हि.स.) । गुवाहाटी के वशिष्ठ थाना की पुलिस टीम ने चोरी के मामले में तीन युवकों को गिरफ्तार किया हैं। पुलिस ने मंगलवार को बताया कि चोरी के मामले में हिमांशु रंगपी, आकाशदीप राभा और लीपलाईन हाथीबरुवा को गिरफ्तार किया गया है। गिरफ्तार आरोपितों के पास से पानी का मोटर बरामद किया गया है। पुलिस ने गिरफ्तार तीनों आरोपितों के पास से एक स्कूटी (एएस-01ईपी-8305) भी जब्त किया है। पुलिस इस संबंध में एक प्राथमिकी दर्ज कर मामले की जांच कर रही है। हिन्दुस्थान समाचार/असरार/ अरविंद",crime
अवैध रूप से मवेशी ले जा रहे दो वाहन जब्त,"गुवाहाटी, 19 अप्रैल (हि.स.) । गुवाहाटी के बाहरी इलाका खेत्री थाना क्षेत्र में पुलिस की टीम ने अवैध रूप से मवेशी से जा रहे दो बोलोरो पिकअप वाहन को जब्त किया है। पुलिस ने मंगलवार को बताया कि बीती रात मोरीगांव जिला से पड़ोसी राज्य मेघालय की ओर अवैध रूप से मवेशियों को लेकर जा रहे दो वाहनों को पुलिस ने जब्त किया है। मोरीगांव जिला के मोइराबारी से 15 मवेशियों की दो बोलेरो पिकअप के जरिए तस्करी की जा रही थी। जब्त किए गए मवेशियों को मेघालय के पशु बाजार तक ले जाया जा रहा था। पशु तस्करी मामले में मोइराबारी निवासी दिलदार हुसैन (27) और शहीदुल इस्लाम (26) को पुलिस ने पूछताछ के लिए हिरासत में लिया है। ज्ञात हो कि राज्य में सख्त पशु कानून लागू होने के बावजूद पशुओं की तस्करी जारी है। पुलिस इस संबंध में एक प्राथमिकी दर्ज कर मामले की जांच कर रही है। हिन्दुस्थान समाचार/ असरार/ अरविंद",crime
"पति का था अवैध संबंध, पत्नी को रास्ते से हटाने के लिए बनाया ऐसा प्लान..., पुलिस भी रह गई हैरान","कैमूर: बिहार के कैमूर से हैरतअंगेज घटना सामने आई है। जहां बीवी को अपने पति के अवैध संबंध का विरोध करना भारी पड़ गया। अपराधी पति ने अपने अवैध संबंध को तवज्जो देते हुए पत्नी को रास्ते से हटाने की ऐसी योजना बनाई कि पुलिस भी हैरान हो गई। यह घटना कैमूर के मोहनिया की बताई जा रही है, जहां पति ने धारदार हथियार से पत्नी को काटकर क़त्ल कर दिया तथा उसके बाद भाग गया। वही घटना के बाद मृतका के पिता ने मोहनिया थाने में आवेदन देकर न्याय की गुहार लगाई। फिर पुलिस ने अपराधी की गिरफ्तारी के लिए स्पेशल टीम का गठन किया। पुलिस ने टीम बनाने के पश्चात् पूरी घटना की तहकीकात आरम्भ की। पुलिस ने अपराधी ओम शंकर उर्फ जनक चौधरी को रोहतास के रत्तुबिगहा डालमियानगर से गिरफ्तार कर लिया। साथ ही अपराधी की प्रेमिका रूबी देवी को भी गिरफ्तार कर लिया है। पुलिस ने लोहे के उस धारदार हथियार को भी जब्त कर लिया है, जिससे महिला का क़त्ल किया गया था। वही अपराधी तथा उसकी प्रेमिका ने क़त्ल की बात को कबूलते हुए पुलिस को सारी कहानी विस्तार से बताई। घटना का खुलासा करते हुए मोहनिया के DSP फैज अहमद ने कहा कि 15 अप्रैल को मोहनिया के ग्राम बघनी में पुनीता देवी को उसके पति ओम शंकर उर्फ जनक चौधरी ने धारदार हथियार से काटकर क़त्ल कर दिया। ओम शंकर की पत्नी पुनीता अपने पति के अवैध संबंध से चिंतित थी। वो निरंतर दूसरी औरत के साथ संबंध बनाए हुए था तथा परिवार पर ध्यान नहीं दे रहा था। इसी के चलते एक दिन पुनीता ने उसे बहुत सुनाया। उसके बाद पति एवं उसकी प्रेमिका ने उसके क़त्ल कस षड्यंत्र रचा। अपराधी की गिरफ्तारी के लिए DSP के नेतृत्व में एक टीम का गठन किया गया था, जिसमें मोहनिया थाना के पदाधिकारी के अतिरिक्त डीआईयू के कर्मी भी सम्मिलित थे। टीम ने तत्काल एक्शन लेते हुए सोमवार को अपराधी पति को गिरफ्तार कर लिया। तत्पश्चात, पुलिस की पूछताछ में क़त्ल की वजहों का खुलासा किया गया। साथ ही प्रेमिका रूबी देवी को भी गिरफ्तार कर लिया गया। कैमूर SP राकेश कुमार ने कहा कि मामले का खुलासा करने वाले पुलिसकर्मियों को प्रोत्साहित किया जाएगा। जिसके लिए अपना घर छोड़कर बनी दूसरी पत्नी, उसी सलमान ने रवीना को गला घोंटकर मार डाला 2 बच्चों के पिता को हुआ 14 वर्षीय बच्ची से प्यार, जवाब नहीं मिला तो उठाया ये खौफनाक कदम बहन को छेड़ते थे नदीम और फरमान, नाबालिग भाई ने विरोध किया तो काट दी गर्दन",crime
"Cyber Security Breach: दुश्मन देश के लिए जासूसी! whatsapp के जरिए बड़ी सेंधमारी, शक के घेरे में सैन्य अधिकारी","Cyber Security Breach: सुरक्षा एजेंसियों ने साइबर सिक्योरिटी उल्लंघन से जुड़े एक बड़े मामले का खुलासा किया है. सुरक्षा एजेंसियों को इस मामले में कुछ सैन्य अधिकारियों की मिलीभगत की भी आशंका है. जांच एजेंसियों को संदेह है कि आरोपियों ने दुश्मन देश के लिए जासूसी गतिविधियां की हैं. जानकारी के मुताबिक सेना से जुड़ी साइबर सेंधमारी वाट्सऐप मैसेंजिंग ऐप के जरिए की गई है. सूत्रों के मुताबिक इस मामले में जांच के आदेश दे दिए गए हैं. जांच में दोषी पाए जाने वाले सभी अधिकारियों के खिलाफ ऑफिशियल सीक्रेट एक्ट के तहत सख्त से सख्त कार्रवाई की जाएगी. संवेदनशील मसला होने के कारण जांच एजेंसियों ने इस मामले में ज्यादा जानकारी देने से इनकार कर दिया है. एजेंसी के मुताबिक मामले की जांच अभी जारी है. इसलिए अभी ज्यादा जानकारी नहीं दी जा सकती. जानकारी के मुताबिक चीन और पाकिस्तान की खुफिया एजेंसी से जुड़े लोग आए दिन सैन्य अधिकारियों से सोशल मीडिया के जरिए जुड़ने का प्रयास करते रहते हैं. वे इसके जरिए सेना से जुड़ी गोपनीय जानकारियां निकालने की कोशिश करते हैं. हालांकि, ज्यादातर केस में उनकी कोशिश विफल हो जाती है, लेकिन कुछ अधिकारी इसका शिकार भी हो जाते हैं. बता दें कि भारतीय सेना लगातार पड़ोसी देशों के हैकर्स के निशाने पर है. इससे पहले एक नए हैकिंग सॉफ्टवेयर का खुलासा हुआ था, जिसके निशाने पर भारतीय सेना और डिप्लोमैट्स थे. रिपोर्ट्स की मानें तो भारतीय सेना के जवानों और डिप्लोमैट्स को टर्गेट करने वाले हैकर्स के ग्रुप ने CapraRAT नाम का एक मालवेयर तैयार किया था. इस मालवेयर की मदद से Android डिवाइसेस को हैक किया जा सकता है. यह एक Remote Access Trojan (RAT) है, जो यूजर्स की लोकेशन, कॉन्टैक्ट नंबर और कॉल हिस्ट्री समेत कई पर्सनल डिटेल्स चोरी कर सकता है. चुरा सकते हैं पर्सनल डेटा इस हैकिंग सॉफ्टवेयर की मदद से हैकर्स यूजर्स के फोन के कैमरा और माइक्रोफोन को भी एक्सेस कर सकते हैं, जिसकी मदद से उनकी जानकारी चुराई जा सकती है. नए हैकिंग टूल को साइबर सिक्योरिटी फर्म Trend Micro ने पहचाना था. उन्होंने जनवरी 2020 से सितंबर 2021 तक मिले डेटा के आधार पर यह जानकारी दी थी. फर्म ने बताया है कि APT36 को CapraRAT का इस्तेमाल करते हुए स्पॉट किया गया.",crime
Jehangirpuri Violance : दंगा के मास्टरमाइंड को कॉल डिटेल्स से पकड़ने की कोशिश,"नई दिल्ली/टीम डिजिटल। दिल्ली के जहांगीर पूरी इलाके में हनुमान जयंती के दिन जमकर हंगामा हुआ। उपद्रवियों द्वारा कई गाड़ियों में तोड़फोड़ कर दी गई। इस घटना में पुलिसकर्मी भी घायल हो गए थे। अब इस दंगा के मास्टरमाइंड को पुलिस कॉल डिटेल्स के माध्यम से पकड़ने की कोशिश कर रहीं हैं। बीते शनिवार दिल्ली के जहांगीर पूरी इलाके में हनुमान जयंती के अवसर शोभायात्रा निकाला गया था। इस बीच दो समुदायों के बीच विवाद हुआ और दंगा भड़क गया। जमकर पत्थरबाजी हुई तथा उपद्रवियों द्वारा कई गाड़ियों में तोड़फोड़ के बाद आग लगा दी गयी। इस पूरे घटनाक्रम में पुलिसकर्मी भी घायल हो गए। अब तक दिल्ली पुलिस इस पूरे घटनाक्रम में 23 लोगों को गिरफ्तार कर चुकी हैं। साथ ही इस दंगा के मास्टरमाइंड की तलाश कर रही है। 2 दिनों के पुलिस कस्टडी में है मुख्य आरोपी- दरअसल आपको बता दें कि इस पूरे मामले के मुख्य आरोपी अंसार और असलम है। ये दोनों आरोपी 2 दिनों से पुलिस कस्टडी में है। दिल्ली पुलिस यह पता लगाने की कोशिश कर रहीं है,कि अंसार ही इस पूरे मामले का मास्टरमाइंड है या कोई अन्य जो कही अलग जगह से इस दंगा का प्लान कर रहा था। पुलिस को अंसार के कॉल डिटेल्स का इंतजार है। कॉल डिटेल्स आने के बाद ही घटना के मास्टरमाइंड के बारे में जानकारी मिल सकेगी। पश्चिम बंगाल पुलिस के सम्पर्क में दिल्ली पुलिस- मुख्य आरोपी अंसार पश्चिम बंगाल के हल्दिया का रहने वाला है। अंसार के बारे में कहा जा रहा है,कि कोविड के समय में अंसार पश्चिम बंगाल के हल्दिया में ही रहता था। जिसके बाद दिल्ली पुलिस के तरफ से पश्चिम बंगाल के पुलिस से संपर्क किया है। जिससे अंसार के घर पर रेड डाला जा सके। अंसार पर पहले से भी कई केश दर्ज है। गुल्ली को कोर्ट में पेश करेगी पुलिस- वही मिली जानकारी के अनुसार दिल्ली पुलिस पर गोली चलाने वाला आरोपी असलम ने पूछताछ पर एक गुल्ली नाम के बदमाश का जिक्र किया है। यह व्यक्ति जहांगीरपूरी के सी-ब्लॉक में रहता था। गुल्ली को दिल्ली पुलिस ने सोमवार को गिरफ्तार कर लिया था, जिसकी आज कोर्ट में पेशी होनी है। साथ ही पुलिस असलम को ले कर गुल्ली के ठिकानों पर रेड मार रहीं जिससे और जानकारी मिल सके।",crime
"जिसके लिए अपना घर छोड़कर बनी दूसरी पत्नी, उसी सलमान ने रवीना को गला घोंटकर मार डाला","जयपुर: राजस्थान की राजधानी जयपुर के प्रताप नगर थाना क्षेत्र में एक पति ने अपनी दूसरी पत्नी का क़त्ल कर दिया. उसने पांच वर्ष पूर्व ही रवीना से प्रेम विवाह किया था. वारदात के बाद पुलिस को गुमराह करने के लिए आरोपी अपने डेढ़ साल के बच्चे को गोद में लेकर थाने पहुंच गया. वहां रोते हुए बताया कि वह घर से बाहर गया हुआ था. तभी उसकी साली और मौसा ससुर ने उसकी पत्नी की हत्या कर दी. पुलिस ने मामले की जांच की, तो हैरान करने वाली बात सामने आई. जांच में पता चला कि महिला की हत्या उसके ही पति ने की है. इस पर पुलिस ने उसे हिरासत में ले लिया. पुलिस उससे पूछताछ कर रही है. प्रताप नगर थानाप्रभारी बलबीर कस्वां ने जानकारी दी है कि सोमवार दोपहर को सलमान अपनी दूसरी पत्नी रवीना से मिलने के लिए घर पहुंचा. वहां उनके बीच विवाद हो हुआ. इस पर सलमान ने रवीना की चुन्नी से गला घोंटकर उसे मार डाला. इसके बाद वह डेढ़ वर्षीय बच्चे रुहान को लेकर पुलिस थाने पहुंचा. थाने में आरोपी सलमान ने बताया कि उसकी पत्नी की हत्या कर दी गई है. यही नहीं सलमान ने हत्या का आरोप साली और मौसा ससुर पर लगाया. सलमान की सूचना पर प्रताप नगर पुलिस मौके पहुंची और जांच शुरी की. पुलिस को मौके पर संघर्ष के निशान भी मिले. पुलिस ने FSL टीम से मौके पर बुलाया. उसके बाद सलमान की साली की लोकेशन चेक की, तो वह सीकर में मिली. वहीं मौसा ससुर भी अपने घर पर मिला. तमाम घटनाक्रम को देखते हुये पुलिस का संदेह सलमान पर जाकर अटका. इस पर पुलिस ने रवीना की मां और अन्य परिवार वालों को बुलाकर उनसे पूछताछ की. पूछताछ में पुलिस के सामने सलमान और रवीना में विवाद के कारण अलग रहने और मनमुटाव की बात सामने आई. इस दौरान रवीना के परिवार वालों ने भी सलमान पर ही हत्या का आरोप लगाया. पुलिस ने जब सलमान से पूछताछ की तो वह लगातार बयान बदलने लगा. ऐसे में पुलिस का शक उस पर गहरा गया. बाद में पुलिस ने उसे हिरासत में ले लिया. शुरूआती जांच में पता चला है कि सलमान ने पांच वर्ष पूर्व अपनी प्रेमिका रवीना बानो से दूसरी शादी की थी. शादी के बाद सलमान से मनमुटाव के कारण रवीना प्रताप नगर में अपनी मां बबली और बहन आलिया के साथ रह रही थी. वहीं सलमान अपनी पहली पत्नी के साथ सांगानेर में रहता है. पुलिस ने मासूम बच्चे रुहान को उसकी नानी को सौंप दिया है. 2 बच्चों के पिता को हुआ 14 वर्षीय बच्ची से प्यार, जवाब नहीं मिला तो उठाया ये खौफनाक कदम बहन को छेड़ते थे नदीम और फरमान, नाबालिग भाई ने विरोध किया तो काट दी गर्दन दिन-दहाड़े आँखों में मिर्ची डालकर 1 करोड़ रुपए की लूट, दहशत में गुरुग्राम के लोग",crime
"प्रयागराजः ऑनलाइन क्लास लेने आई महिला प्रवक्ता को भेजा गंदा मैसेज, छात्र सस्पेंड",इलाहाबाद केंद्रीय विश्वविद्यालय में एक छात्र द्वारा ऑनलाइन क्लास लेने आई महिला टीचर को अभद्र मैसेज करने का मामला सामने आया है. महिला टीचर की शिकायत पर विश्वविद्यालय ने छात्र को निलंबित कर दिया है. बताया जा रहा है कि महिल टीचर ऑनलाइन क्लास लेने के लिए आई थी. इसी दौरान बीए सेकेंड ईयर के एक छात्र ने उन्हें व्हाट्सऐप पर अभद्र मैसेज किया. छात्र का नाम जितेश मिश्रा बताया जा रहा है. महिला गेस्ट टीचर ने लिखित शिकायत में कहा है कि ऑनलाइन क्लास के दौरान जितेश ने उनके व्हाट्स एप नंबर पर अभद्र मैसेज भेजे. साथ ही वह अन्य छात्रों के बीच भी सोशल मीडिया और व्हाट्सऐप के जरिए अफवाह फैला रहा है और उन्हें मानसिक तौर पर प्रताड़ित करने की कोशिश कर रहा है. छात्र को भेजा गया कारण बताओ नोटिस टीचर की शिकायत पर छात्र को चीफ प्रॉक्टर ने निलंबन एवं कारण बताओ नोटिस जारी किया था. नोटिस में कहा गया है विश्वविद्यालय में इस तरह की हरकत अनुशासनहीनता और अपराध की श्रेणी में आती है. इस आरोप में जितेश को विश्वविद्यालय से तत्काल प्रभाव से निलंबित किया जाता है. साथ ही छात्र से कहा गया है कि वह अपने अभिभावक के साथ चीफ प्रॉक्टर कार्यालय में पहुंचकर जवाब दे. -,crime
"UP: ग्रेटर नोएडा में दोस्त से मिलने आई युवती सातवीं मंजिल से गिरी, अस्पताल में मौत","ग्रेटर नोएडा वेस्ट के बिसरख इलाके में एक दिल दहला देने वाली जानकारी सामने आ रही है. यहां सातवीं मंजिल से गिरकर एक युवती की मौत हो गई. जानकारी के मुताबिक युवती अपने दोस्त से मिलने आई थी, जिसके बाद वह सातवीं मंजिल से गिर गई. युवती के गिरते ही मौके पर अफरातफरी मच गई. लोगों ने तत्काल प्रभाव से इस बारे में पुलिस को सूचना दी.  पुलिस के मुताबिक शैली गाजियाबाद की रहने वाली थी. वह ग्रेटर नोएडा स्थित गौर सिटी में रहने वाले अपने दोस्त से मिलने के लिए उसके घर पर आई थी. दोनों के बीच किसी बात को लेकर विवाद हो गया. दोनों में कहासुनी हुई. इसी दौरान युवती संदिग्ध हालत में सातवीं मंजिल से गिर गई. पुलिस ने बताया कि बिल्डिंग से गिरने के बाद गंभीर हालत में युवती को अस्पताल ले जाया गया. जहां डॉक्टरों ने उसे मृत घोषित कर दिया. पुलिस के अधिकारियों का कहना है कि शव को कब्जे में लेकर पोस्टमार्टम करा दिया गया है. शुरुआती जांच में ऐसा लग रहा है कि युवती ने सातवीं मंजिल से छलांग लगाकर खुदकुशी की है, लेकिन पुलिस जांच का कोई भी एंगल छोड़ना नहीं चाहती है. दोस्त से पूछताछ की जा रही है. नोएडा पुलिस ने कहा कि शुरुआती जांच में जानकारी मिली थी कि युवती 11वीं मंज़िल से गिरी है, लेकिन अब सामने आया कि युवती की मौत सातवीं मंजिल से गिरकर हुई है. जांच में पता चला है कि युवती ने खुदकुशी की है, वह डिप्रेशन में थी. नोएडा पुलिस ने युवती और युवक के परिजनों को बुलाकर पूछताछ की थी. युवक से भी काफी देर तक पुलिस ने पूछताछ की. इसके बाद पुलिस इस नतीजे पर पहुंची कि पूरा मामला खुदकुशी का है.",crime
दिल्ली: जहांगीरपुरी में अब चलेगा बुलडोजर! एक्शन के लिए MCD ने मांगे 400 जवान,राष्ट्रीय राजधानी दिल्ली के जहांगीरपुरी में हनुमान जयंती के दिन हुए उपद्रव के मामले में भी अब बुलडोजर की एंट्री हो गई है. विपक्षी भारतीय जनता पार्टी (बीजेपी) ने जहांगीरपुरी हिंसा के आरोपियों की ओर से कराए गए अवैध निर्माण पर बुलडोजर चलाने की मांग की थी. अब उत्तरी दिल्ली नगर निगम ने जहांगीरपुरी इलाके में अवैध निर्माण पर बुलडोजर चलाने का ऐलान कर दिया है. उत्तरी दिल्ली नगर निगम की ओर से इस संबंध में नॉर्थ वेस्ट के डिप्टी पुलिस कमिश्नर (डीसीपी) को पत्र लिखकर कानून व्यवस्था संभालने के लिए दिल्ली पुलिस के 400 जवानों को तैनात करने की मांग की है. उत्तरी दिल्ली नगर निगम की ओर से कहा गया है कि जहांगीरपुरी इलाके में अवैध निर्माण ध्वस्त करने के लिए 20 और 21 अप्रैल को अभियान चलाया जाएगा. गौरतलब है कि दिल्ली बीजेपी के अध्यक्ष आदेश गुप्ता ने इसे लेकर उत्तरी दिल्ली नगर निगम के महापौर को पत्र भी लिखा था. दिल्ली बीजेपी के अध्यक्ष आदेश गुप्ता ने उत्तरी दिल्ली नगर निगम के महापौर को लिखे पत्र में हनुमान जयंती के दिन 16 अप्रैल को शोभायात्रा पर असामाजिक तत्वों की ओर से पथराव किए जाने का जिक्र किया था. उन्होंने आरोप लगाया कि इन असामाजिक तत्वों को आम आदमी पार्टी (AAP) के स्थानीय विधायक और निगम पार्षद का संरक्षण प्राप्त है. बीजेपी के प्रदेश अध्यक्ष आदेश गुप्ता ने अपने पत्र में लिखा कि इन उपद्रवियों की ओर से स्थानीय विधायक और निगम पार्षद के संरक्षण में अवैध निर्माण और अतिक्रमण किया हुआ है. दिल्ली बीजेपी के अध्यक्ष ने उत्तरी दिल्ली नगर निगम के महापौर को पत्र लिखकर अवैध निर्माण और अतिक्रमण को चिह्नित करने की मांग की थी.य,crime
क्या PFI ने भड़काई थी दिल्ली हिंसा? पुलिस बोली- इस वक्त बताना ठीक नहीं,"दिल्ली के जहांगीरपुरी इलाके में हुई हिंसा के बाद से पुलिस एक्शन में आ गई है. अभी तक 26 लोगों की गिरफ्तारी हो चुकी है और कई लोगों से पूछताछ जारी है. इस बीच हिंसा में PFI संगठन की सक्रियता को लेकर भी दिल्ली पुलिस की तरफ से बड़ा बयान दिया गया है. ये वहीं संगठन है जिसकी भूमिका को संदिग्ध माना जा रहा है. अब दिल्ली पुलिस के विशेष आयुक्त ने कहा है कि इस मामले में चल रही जांच की जानकारी को इस वक़्त बताना ठीक नहीं है. क्राइम ब्रांच इसकी जांच कर रही है. अभी मामले की शुरुआती जांच चल रही है. अब दिल्ली पुलिस तो PFI की भूमिका पर ज्यादा खुलकर कुछ नहीं बोल रही है, लेकिन बीजेपी की तरफ से इस संगठन पर गंभीर आरोप लगाए गए हैं. बीजेपी नेता रमेश बिधूड़ी ने आजतक से बात करते हुए कहा है कि देश में जो सांप्रदायिक हिंसा हो रही होती हैं, वहां पीएफ़आई और एसडीपीआई का नाम आता है. पीएफ़आई जैसे संगठन बैन कर देने चाहिए. बिधूड़ी आगे कहते हैं कि दिल्ली की वर्तमान सरकार रोहिंग्या और बांग्लादेशी को जिस तरीके से बसा रही है, उसके चलते ऐसे दंगे हो रहे हैं. वहीं आरोपी अंसार को आम आदमी पार्टी द्वारा बीजेपी का नेता बताने पर बिधूड़ी की तरफ से तीखी प्रतिक्रिया दी गई है. वे कहते हैं कि अंसार की फ़ोटो मनीष सिसोदिया और कई आम आदमी पार्टी के नेताओं के साथ आई है. जो भी दोषी है, उसके खिलाफ कड़ी से कड़ी कार्रवाई होनी चाहिए. आतिशी को आम आदमी पार्टी के नेताओं का इतिहास देखना चाहिए. उनके कितने विधायकों पर क्रिमिनल केस चल रहे हैं. इस हिंसा की बात करें तो जहांगीरपुरी इलाके में शनिवार को हनुमान जयंती शोभायात्रा के दौरान दो समुदायों के बीच संघर्ष हो गया था जिसमें आठ पुलिस कर्मी और एक स्थानीय शख्स जख्मी हुआ था. अब इस मामले में गृह मंत्रालय भी एक्शन मोड में आ गया है. शुरुआत में तो सिर्फ सख्त कार्रवाई के निर्देश दिए गए थे, अब बकायदा आरोपियों पर NSA लगा दिया गया है. जो लिस्ट सामने आई है उसके मुताबिक अंसार, सलीम चिकना, सोनू, दिलशाद और अहीद पर NSA लगाया गया है.",crime
"2 बच्चों के पिता को हुआ 14 वर्षीय बच्ची से प्यार, जवाब नहीं मिला तो उठाया ये खौफनाक कदम","सागर: मध्य प्रदेश के सागर की खुरई के खिमलासा में एक तरफा प्रेम प्रसंग में दो बच्चों के पिता ने 14 साल की लड़की को मारी गोली। स्वयं भी गोली मारकर खुदखुशी कर ली। चोटिल लड़की को गंभीर स्थिति में रेफर किया है। पुलिस ने अपराधी पर मुकदमा दर्ज किया गया है जबकि अपराधी की मौत के मामले में मर्ग कायम कर लिया गया है। अपराधी द्वारा लड़की तथा उसके भाई के अपहरण के पश्चात् घटना को अंजाम देने की बात कही है। वही खुरई के खिमलासा में एक तरफा प्रेम प्रसंग में दो बच्चों के पिता ने 14 साल की लड़की को गोली मार दी। तत्पश्चात, उसने खुद को भी कनपटी में गोली मारकर खुदखुशी कर ली। चोटिल लड़की के छोटे भाई ने कहा कि वह और उसकी दीदी पलक घर के बाहर बैठे थे रामजी यादव आया तथा कट्टा दिखाकर मोटरसाइकिल पर जबरन दोनों को खेत में ले गया। वहां उसने पलक से मारपीट भी की। जब वह कट्टे में गोली डालने लगा तो पलक भागने लगी। मगर उसने उसे पीठ में गोली मार दी। तत्पश्चात, उसने अपने आप को भी गोली मार ली। जिससे उसकी घटना स्थल पर ही मौत हो गई। चोटिल लड़की की दादी ने कहा कि दरअसल अपराधी रामजी यादव उसके बेटे अर्थात चोटिल लड़की के पिता का दोस्त था। पलक की एक बुआ से राखी भी बंधवाता था। जिसकी वजह से पहले से ही उसका आना जाना था। कुछ महीने पहले उसके बेटे की जान चली गई। तभी से रामजी यादव पलक पर बुरी नियत रखने लगा था। होली के वक़्त रामजी यादव ने पलक को लेकर पूरे परिवार से मारपीट की थी। उस वक़्त भी रिपोर्ट की थी। किन्तु उसने पीछा नहीं छोड़ा तथा अब इस वारदात को अंजाम दे दिया। दिन-दहाड़े आँखों में मिर्ची डालकर 1 करोड़ रुपए की लूट, दहशत में गुरुग्राम के लोग आभूषण कारोबारी को लूटने वाले बदमाश को पुलिस ने पकड़ा, मुठभेड़ में हुआ घायल",crime
'हॉस्पिटल को तत्काल बंद कराओ...आदेश मेल पर भेजा है' CMO से कॉल पर बोला फर्जी जज,"उत्तर प्रदेश के लखनऊ में खुद को जज बताकर एक ठग ने एक प्राइवेट हॉस्पिटल को बंद करने का आदेश दे दिया. शक होने पर मुख्य चिकित्सा एवं स्वास्थ्य अधिकारी ने जानकारी जुटाई तो पूरे मामले का खुलासा हुआ. अब केस दर्ज कर पुलिस मामले की जांच करने में जुट गई है. जानकारी के मुताबिक, लखनऊ के थाना वजीर गंज स्थित सीएमओ दफ्तर में एक शख्स का 8545928877 मोबाइल नंबर से कॉल आता है. कॉल करने वाला शख्स खुद को जस्टिस सिन्हा बताता है और लखनऊ के शहीद पथ पर स्थित एशिया हॉस्पिटल को तत्काल बंद करने को कहता है. फोन पर सीएमओ को कहा गया, ""CMO साहब, मैं जस्टिस बोल रहा हूं. मेरे द्वारा शहीद पथ पर स्थित एशिया हॉस्पिटल को बंद करने का आदेश दिया गया है, जिसका मेल जिलाधिकारी और आपको कर दिया गया है."" यही नहीं, शख्स इस आदेश की कॉपी मेल पर जिलाधिकारी और सीएमओ को भेजने की बात कहता है. हालांकि, मेल जस्टिस नाम की आईडी से किया गया था. हालांकि, शक होने पर जब सीएमओ ने लखनऊ कोर्ट रजिस्टर से संपर्क किया तो इस तरह के किसी जज के न होने का पता चला. इसको लेकर नजदीकी थाने में सीएमओ की तरफ से मुकदमा दर्ज कराया गया. पुलिस मामले की जांच कर रही है. डिप्टी पुलिस कमिश्नर लखनऊ पश्चिम सोमेन वर्मा के मुताबिक, मामले की जांच की जा रही है और साइबर सेल की मदद ली गई है. साथ ही आगे की कार्यवाही की जा रही. फर्जी कॉल करने वाले शख्स की तलाश की जा रही है.",crime
"बहादुरगढ़ में वारदात: सोमवार रात से लापता बच्चे का अधजला शव मिला, मुंह और सिर पर ईंट मारकर की गई हत्या",विस्तार बहादुरगढ़ शहर के लाइनपार क्षेत्र की कॉलोनी सुभाष नगर में एक बालक की हत्या कर दी गई। ईंट व पत्थर आदि से उसके मुंह व सिर पर वार कर मौत के घाट उतारा गया। शव को पास के ही खाली प्लॉट में पड़े कूड़े में जलाने का प्रयास किया गया।,crime
Bihar Illegal Liquor: बिहार में श्मशान घाट में लकड़ियों के बीच छुपा कर रखी गई थी शराब,"Bihar News: बिहार के बाढ़ में मोक्षधाम यानी श्मशान घाट से अवैध शराब बरामद की गई है. अवैध शराब की यह खेप अंतिम संस्कार के लिए बेचे जाने वाली लकड़ियों के बीच पाई गई है. बाढ़ की पुलिस ने अवैध शराब को लेकर दिन भर छापेमारी अभियान चलाया. इस दौरान उमानाथ मुहल्ले में स्थित श्मशान घाट में पुलिस ने घंटों छापेमारी की. जहां प्रशिक्षित कुत्ते की मदद से पुलिस ने लकड़ियों के बीच छुपा कर रखी गई अवैध शराब की खेप बरामद की है. साथ ही पुलिस ने एक जगह जमीन के अंदर और एक खेत में फसल के बीच छुपाकर अवैध शराब की खेप रखी गई थी. जिसे पुलिस ने बरामद कर लिया है. पुलिस ने यहां से करीब 70 लीटर अवैध देशी शराब बरामद किया है. वहीं, दो महिलाओं को इस मामले में हिरासत में लिया गया है. गौरतलब है कि करीब एक हफ्ते पहले शराब माफिया ने बाढ़ पुलिस पर उस वक्त फायरिंग की थी जब थानाध्यक्ष राजनंदन पुलिसकर्मियों के साथ अवैध शराब होने की सूचना पर पहुंची थी. बताया जाता है कि पुलिस को देखते ही तस्करों ने फायरिंग कर दी थी. उस घटना के बाद भी पुलिस ने भारी मात्रा में अंग्रेजी शराब बरामद की थी. वहीं, घटना के बाद बाढ़ पुलिस लगातार शराब माफिया के खिलाफ छापेमारी कर रही है.",crime
Jahangirpuri Violence: घायल SI ने बताया- बच्चे- महिलाएं भी कर रहीं थी पथराव,"नई दिल्ली/टीम डिजिटल। गोली लगने से घायल एसआई मेदालाल मीणा ने बताया कि शोभायात्रा में शामिल लोगों पर अचानक छतों और सड़कों से पथराव होने लगा। उसके बाद जहांगीरपुरी सी ब्लाक की ओर से करीब एक हजार लोग तलवारें और अन्य तेजधार हथियार लेकर कुशल चौक पर आ गए और लोगों पर हमला करने लगे।  बहुत से लोग लाठियों से लोगों को मार रहे थे, तो बहुत से कांच की बोतलें व ईंट-पत्थर लोगों की ओर फेंक रहे थे। एसआई मीणा ने बताया कि बच्चों और युवाओं के साथ महिलाएं भी पथराव कर रही थीं। उपद्रव करने वाले बांग्लादेशी भाषा में नारे भी लगा रहे थे। बांग्लादेशी लोग आगे बढ़े व लोगों पर तलवारों से हमला कर रह थे। उन्होंने बताया कि उनके साथी पुलिसकर्मी पर भी हमला किया गया था। उपद्रवियों ने आसपास के सीसीटीवी कैमरों को भी तोड़ दिया था। हाथ में लगी गोली भीड़ में से किसी ने सात से आठ राउंड फायरिंग की। जिसमें से एक गोली उनके हाथ पर लगी। उनके साथी पुलिसकर्मी योगेश ने उन्हें अस्पताल ले जाने की बात की लेकिन उन्होंने मना कर दिया और जब तक स्थिति सामान्य नहीं हुई मौके पर ही डटे रहे। इसके बाद उन्हें बाबू जगजीवन राम अस्पताल में भेजा गया जहां से उपचार के बाद उन्हें छुट्टी दे दी गई है। कई बार जेल जा चुका है Jahangirpuri Violence का मास्टर माइंड अंसार, स्पेशल रिपोर्ट नहीं थे सुरक्षा उपकरण मेदालाल मीणा के अनुसार, जब वह ड्यूटी पर तैनात थे, उस समय ज्यादातर पुलिस कर्मियों के पास न तो लाठियां थीं और न ही अन्य सुरक्षा उपकरण थे। उन्हें आशंका ही नहीं थी कि ऐसा भी कुछ हो सकता है। एसएचओ समेत कुछ पुलिस कर्मियों के पास पिस्टल थी। हालांकि पुलिस की ओर से गोली नहीं चलाई गई। Jahangirpuri Violence: उपद्रव के निशां बयां कर रहे सुनियोजित दंगे की कहानी SI घर पहुंचे पुलिस कमिश्नर जहांगीरपुर हिंसा में घायल हुए दिल्ली पुलिस के एसआई मेदालाल से उनके घर पर दिल्ली पुलिस कमिश्नर राकेश अस्थाना ने मुलाकात की। उन्होंने सब इंस्पेक्टर से उसका हालचाल पूछा और उसकी बहादुरी को सलाम किया। उन्होंने पुलिस विभाग की तरफ से उसे हर संभव मदद करने का आश्वासन भी दिया। बीते शनिवार को हनुमान जयंती की शोभायात्रा जहांगीरपुरी में निकाली जा रही थी। इसी दौरान कुछ लोगों ने शोभायात्रा पर हमला कर दिया। पथराव होने के साथ ही गोली भी चलाई गई थी, जिसमें एसआई मेदा लाल घायल हुए थे। दिल्ली पुलिस कमिश्नर राकेश अस्थाना सोमवार को मेदा लाल के घर पहुंचे और उसका हालचाल जाना।",crime
"सगे भाई करते थे ठगी, जानें कैसे एक कॉल से फंसाते थे शिकार","ग्वालियर. MBA और B Tech पास बिहार के 2 भाइयों की जोड़ी ने देशभर में लॉटरी के नाम पर ठगी का जाल फैला रखा था. बिहार के छपरा निवासी दोनों भाई दिल्ली में कॉल सेंटर की आड़ में देशभर के लोगों के साथ करोड़ों रुपये की ठगी कर चुके हैं. लड़कियों के जरिए ग्राहकों को फोन लगाकर कार, बाइक, फ्रीज़, AC लॉटरी में खुलने का झांसा देते थे. फिर उनसे रजिस्ट्रेशन शुल्क, कस्टम ड्यूटी के नाम वसूली करते थे. उसके बाद सिम को बंद कर देते थे. क्राइम ब्रांच ने आरोपियों के पास से 9 लेपटॉप, 25 मोबाइल, 40 सिम सहित कई दस्तावेज बरामद किए हैं. जालसाज भाईयों की जोड़ी ने ग्वालियर की महिला को 10 लाख रुपये की कार खुलने के नाम पर साढ़े चार लाख रुपये की ठगी की तो क्राइम ब्रांच ने इस गैंग का भंडाफोड़ कर दिया. दरअसल, साल 2019 में ग्वालियर की महिला जाफरीन नाज़ ने क्राइम ब्रांच में शिकायत दर्ज कराई थी कि आरोपियों ने एक फर्जी शॉपिंग वेबसाइट बनाई थी. फिर उन्होंने 10 लाख रुपये की कार उपहार में खुलने का झांसा देकर साढ़े चार लाख रुपये की ठगी की थी. जब ग्वालियर में क्राइम ब्रांच ने 2 साल पहले हुए इस ठगी के मामले में हरियाणा के फरीदबाद में दबिश दी तो देशभर में लॉटरी के नाम पर ठगी करने वाली गैंग का भंडाफोड़ हुआ. क्राइम ब्रांच ने फरीदाबाद(हरियाणा) के अशोका एन्क्लेव पार्ट 2 के एक दफ्तर पर दबिश दी. यहां एक कॉल सेंटर संचालित होता मिला. पुलिस टीम ने वहां काम करने वाले लड़के- लड़कियों से पूछताछ की तो इस कॉल सेंटर के दोनों संचालक दोनों आरोपी बिहार के छपरा के रहने वाले मिले. बिहार के रविशेखर MBA और चंद्रभूषण प्रताप B. Tech पास आउट है. क्राइम ब्रांच ने दोनों आरोपियों को दबोच लिया. अचछी डिग्री लेकर लोगों को ठगने का काम करते थे दोनों भाई पकड़े गए रविशेखर MBA और चंद्रभूषण प्रताप B. Tech पास आउट है. दोनों सगे भाई है, जल्द रइस बनने के लिए दोनों ने ठगी का खेल शुरू कर दिया. दोनों भाइयों ने कई लड़के लड़कियों को अपने यहां काम पर रखा, लड़कियां ग्राहकों को फोन लगाकर लकी ड्रॉ निकलने की जानकारी देते थे. फिर झांसे में आने वाले ग्राहकों से रजिस्ट्रेशन शुल्क, तो कभी कस्टम ड्यूटी सहित अंत टैक्स के नाम पर रुपये की वसूली करते थे. ग्राहक से अलग-अलग खातों में रुपए ऑनलाइन ट्रांसफर कराते थे. जब ग्राहक इनकी जालसाज़ी समझ जाते तो आरोपी उस सिम को बंद कर देते थे. ं: मोबाइल का नेट पैक हुआ खत्म, मजदूर पिता नहीं करा पाया रिचार्ज, 14 साल के बेटे ने उठाया खौफनाक कदम एसपी अमित सांघी ने बताया कि दोनों आरोपियों से कुल 9 लेपटॉप, 25 मोबाइल, 40 सिम बरामद हुई है. दोनों भाइयों ने पूछताछ में बताया कि वो 2018 से ठगी का धंधा कर रहे थे. कॉल सेंटर पर काम करने वाली लड़कियों के जरिये लॉटरी में टीवी, फ्रिज, एसी, कार आदि निकलने के नाम पर लोगों को कॉल करवाया जाता था. फिर इनाम घर भिजवाने के नाम पर रुपये ट्रांसफर करवाए जाते थे. इनके ऑफिस से मिले दस्तावेजों की जांच पर से खुलासा हुआ कि दोनों ने देशभर में हजारों लोेगों से लॉटरी लगने के नाम पर करोड़ों की ठगी की है. दोनों आरोपियों ने “डायरेक्ट सेविंग” एजेंट बनकर लोन देने की आड़ में फर्जी कॉल सेंटर चला रखा था. कॉल सेंटर में एक दर्जन से अधिक कर्मचारियों की तैनाती थी. आरोपियों ने ठगी के रुपयों से दिल्ली में 10 कमरों का आलीशान कॉल सेंटर बनाया था.",crime
"कई बार जेल जा चुका है Jahangirpuri Violence का मास्टर माइंड अंसार, स्पेशल रिपोर्ट","नई दिल्ली/टीम डिजिटल। जहांगीरपुरी हिंसा का मुख्य मास्टरमाइंड मोहम्मद अंसार पेशे से कबाड़ का काम करता है। उसकी पत्नी- सकीना, 3 बेटियां, दो बेटे हैं। इसका बी ब्लॉक में पांच मंजिला एक मकान है। इसके अलावा अंसार का इलाके में काफी रसूख है। दिल्ली पुलिस के मुताबिक अंसार पर मारपीट के 2 मामले दर्ज हैं, वहीं उस पर गैंबलिंग एक्ट में 5 बार केस दर्ज किया गया है। उसे एक से ज्यादा बार गिरफ्तार भी किया जा चुका है। अंसार 2009 और 2018 में जेल जा चुका है। अंसार के परिजनों की मानें तो बी ब्लॉक में वह परिवार सहित पिछले 12 साल से रह रहा है। इसके पहले वह सी ब्लॉक में रहता करता था। 16 अप्रैल की शाम के बारे में अंसार की पत्नी सकीना ने बताया कि शाम करीब 6 बज रहे थे। हमारा रोजा खोलने का वक्त हो रहा था और हम सब इफ्तारी की तैयारी में लगे थे। अंसार भी घर में ही था। Jahangirpuri Violence: उपद्रव के निशां बयां कर रहे सुनियोजित दंगे की कहानी अचानक खबर आई कि मस्जिद के पास कुछ कहासुनी हो गई है। अंसार की मोहल्ले में अच्छी पैठ है, इसलिए वो खुद झगड़ा निपटाने के लिए चला गया। थोड़ी देर बाद पता चला कि काफी बवाल हो गया है। सकीना की बेटी मोइना ने बताया कि 'परसों (16 अप्रैल) रात को पुलिस आई और पापा को बात करने के लिए बुलाया। पापा ने कहा कि कुछ देर में बात करके आता हूं। जब से पुलिस के साथ पापा गए हैं, वो लौटकर घर नहीं आए। सकीना का कहना है कि हम जिस मोहल्ले में रहते हैं, वहां हिंदू ज्यादा रहते हैं और मुसलमान कम। आप किसी भी हिंदू के घर जाकर मेरे पति के बारे में पूछ लो, सब उनकी तारीफ ही करते हैं। Jahangirpuri Violence: दिल्ली पुलिस आयुक्त ने कहा- मस्जिद पर भगवा फहराने की बात गलत अंसार के पड़ोसी भी अंसार की तारीफ ही करते मिले। पड़ोसी रजनी का मुंहबोला भाई था अंसार। वो बताती हैं, 'जिस वक्त हिंसा शुरू हुई तब मैं अपने घर के सामने वाले मंदिर में हनुमान जयंती के दिन भजन गा रही थी। तभी अंसार अचानक भागते हुए सड़क की तरफ जाने लगा, पीछे उसकी पत्नी भाग रही थी। बाद में पता चला कि बहुत ज्यादा लड़ाई हो गई। रजनी बताती हैं कि इस गली में ज्यादातर लोग हिंदू रहते हैं, सिर्फ तीन चार घर ही मुसलमानों के हैं। रजनी बताती हैं कि अंसार भाई कभी लड़ाई झगड़े में शामिल नहीं रहे। अगर किसी की बहस हो जाती थी तो अंसार भाई छुड़ाने के लिए आते थे। उसे कभी किसी के साथ झगड़ते नहीं देखाः पड़ोसी अंसार की सास अकलीमा ने बताया कि मेरा दामाद मोबाइल का काम करता था। पेट पालने के लिए जो भी काम मिलता था, वो करता था। अकलीमा कहती हैं कि अंसार पास के देवी मंदिर के लिए चंदा भी दिया करता था। देवी मंदिर की सुरक्षा के लिए अंसार ने ही सीसीटीवी कैमरे लगवाए थे। कोविड लॉकडाउन के दौरान अंसार ने लोगों के घर में राशन भी पहुंचाया और लोगों की मदद की थी।",crime
पत्नी की हत्या कर फरार आरोपित पति गिरफ्तार,"रांची,19अप्रैल (हि.स.)। चान्हो थाना क्षेत्र में पति ने आपसी विवाद में मंगलवार को अपनी पत्नी सावित्री देवी की सिलवट से मारकर हत्या कर दी। स्थानीय लोगों ने घटना की सूचना पुलिस को दी। सूचना मिलते ही पुलिस मौके पर पहुंची और मामले की जांच कर शव को पोस्टमार्टम के लिए भेज दिया। जानकारी के मुताबिक आरोपित पति रमेश महली मूल रूप से लातेहार जिला के चंदवा का रहने वाला है। वह चान्हो स्थित अपने ससुराल आया हुआ था। इसी दौरान पति-पत्नी के बीच किसी बात को लेकर विवाद हुआ। इसके बाद आक्रोशित होकर पति ने पत्नी की हत्या कर दी। घटना को अंजाम देने के बाद आरोपित पति मौके से फरार हो गया, पुलिस आरोपित पति के तलाश में संभावित ठिकाने पर छापेमारी कर रही है। हिन्दुस्थान समाचार/ विकास",crime
"प्रशासनिक संरक्षण में अबरख का अवैध उत्खनन, एक मजदूर मरे,चार मलवे में दबे","नवादा, 19 अप्रैल (हि.स.)।बिहार में नवादा जिले के रजौली थाना के हरदिया पंचायत स्थित भानेखापा अबरख खदान में अवैध उत्खनन के दौरान सोमवार को चाल धंसने से एक मजदूर की मौत हो गई ।वहीं 4 मजदूर दबे हुए बताए जा रहे हैं । मृतक की पहचान इसी थाने के सुरलेटी गांव के हीरा भुइयां की 18 वर्षीय पुत्री चिंता कुमारी के रूप में कई गई है।दबे हुए में एक भनेखाप के चरका भुइयां बताया जा रहा है। ग्रामीणों ने प्रशासन को सूचना देकर कार्रवाई की मांग की है ।इसी खदान में अवैध उत्खनन के कारण बीते दस अप्रैल को डायनामाइट विस्फोट में एक मजदूर के हाथ पैर उड़ गए थे ।इस अभ्रक खदान को बिहार सरकार ने प्रतिबंधित कर रखा है।बावजूद जिला प्रशासन के अधिकारियों के संरक्षण में अभ्रक माफियाओं द्वारा अवैध उत्खनन कर करोड़ों रुपये का वारा न्यारा किया जा रहा है । प्रशासनिक अधिकारियों के नाजायज आमदनी का सबसे बड़ा माध्यम अभ्रक खदान को ही माना जा रहा है। यही वजह है कि राज्य सरकार के उच्च अधिकारियों के बार-बार निर्देश के बावजूद जिला प्रशासन अवैध उत्खनन पर रोक नहीं लगा पा रही है ।क्योंकि इस खदान से गाढ़ी कमाई का हिस्सा प्रशासनिक अधिकारियों को भी मिल रहे हैं ।आर्थिक अपराध शाखा के तत्कालीन पुलिस महानिरीक्षक प्रवीण वशिष्ठ ने भी जांच के दौरान पाया था कि प्रशासनिक अधिकारियों की मिलीभगत से बड़े पैमाने पर अवैध उत्खनन हो रहा है। इसे रोकने की जरूरत है । नवादा जिला के साथही झारखंड के कोडरमा तथा गिरिडीह के अभ्रक माफियाओं द्वारा अवैध तरीके से उत्खनन कर करोड़ों रुपये मूल्य के अभ्रक की तस्करी की जा रही है।कई बार जिला प्रशासन के अधिकारियों को पत्र लिखकर अवैध खदान रोकने के निर्देश दिए गए है।बावजूद आज तक अवैध उत्खनन को नहीं रोका जा सका है ।नतीजन आए दिन मजदूरों की दबकर मौत हो रही है।ग्रामीणों ने नाम न छापने की शर्त पर बताया कि सूचना के बावजूद भी पुलिस और प्रशासनिक अधिकारी अभी तक नहीं पहुंचे हैं ।संभव है तबतक अबरख माफिया लाश को ही गायब कर दें। हिन्दुस्थान समाचार/डॉ सुमन",crime
"पिता नहीं करा पाया मोबाइल रिचार्ज, बेटे ने उठाया खौफनाक कदम","Pavan Patel जबलपुर. 21वीं सदी में पूरी दुनिया टेक्नोलॉजी से संपन्न हो रही है. एक तरफ जहां विज्ञान ने लोगों की लाइफ स्टाइल को बदला है तो वहीं विज्ञान की देन मोबाइल ने पूरी दुनिया को एक छोटे से उपकरण में कैद कर दिया है. मोबाइल जहां लोगों की जीवन शैली, उनके कार्यक्षेत्र और शिक्षा को विस्तार दे रहा है तो वहीं अब यह लोगों के लिए नशे का काम भी कर रहा है. महिला, पुरुष, बुजुर्ग या बच्चे सभी इस मोबाइल का असर देखा जा सकता है. जबलपुर के गोरखपुर थाना क्षेत्र में हुई एक घटना भी मोबाइल के लाभ एवं नुकसान को लेकर विचार करने पर मजबूर करती है. दरअसल 14 साल के निखिल ने सिर्फ इसलिए आत्महत्या कर ली क्योंकि उसके मोबाइल का इंटरनेट पैक खत्म हो गया था और पिता आर्थिक तंगी के कारण मोबाइल रिचार्ज करवाने में सक्षम नहीं थे. बच्चा मोबाइल का आदी था और बिना मोबाइल के वह अवसाद में चला गया. घटना की जानकारी मिलते ही पुलिस ने जांच की तो प्रथम दृष्टया यह बात सामने आई कि बच्चे के पिता मजदूर हैं और 4 महीने पहले उनकी पत्नी यानी निखिल की मां बीमारी के चलते इस दुनिया को छोड़ कर चली गई. बच्चे के पास परिवार में पिता ही एकमात्र सदस्य थे. जब पिता मजदूरी करने चले जाते थे तो बच्चा मोबाइल में ही व्यस्त रहता था. यही वजह है जब मोबाइल में इंटरनेट पैक खत्म हो गया तो उसे कुछ समझ नहीं आया और उसने आत्महत्या कर ली. बहरहाल पुलिस ने मर्ग कायम कर घटना की जांच शुरू कर दी हैट पुलिस कर रही मामले की जांच पुलिस अधिकारियों का कहना है कि बच्चों में मोबाइल की लत काफी नुकसानदायक है. मोबाइल के कारण बच्चों की आंखें खराब होना और उनकी मानसिक क्षमता कमजोर होना यह सामान्य बीमारी है लेकिन मोबाइल ना मिलना या उसका उपयोग न कर पाना इतना आत्मघाती हो सकता है, यह काफी गंभीर मामला है. ं: बैंड-बाजा और बारात सब थे तैयार, घोड़ी चढ़ने से पहले गिरफ्तार हो गया दूल्हा, जानें क्या हुआ अधिकारियों का मानना है कि बच्चों को मोबाइल के उपयोग के प्रति जागरूक करना बेहद जरूरी है. माता-पिता एवं परिवार के अन्य सदस्यों का बच्चों के साथ वक्त बिताना सबसे ज्यादा जरूरी है. इसके अलावा उन्हें मोबाइल से दूर रख कर आउटडोर गेम्स खेलने के लिए प्रेरित करना भी उनकी शारीरिक और मानसिक क्षमता को बढ़ाता है. इसलिए इस बात पर ध्यान देना जरूरी है कि बच्चे मोबाइल का उपयोग तो करें लेकिन इसके आदी ना हों.",crime
"युवक ने 'लव जाल' में फंसाया और 900 किमी दूर जा पहुंचा असम, फिर जो हुआ... Video","सुपौल. मैट्रिमोनियल साइट से असम की एक तलाकशुदा महिला को बिहार के सुपौल के त्रिवेणीगंज के युवक द्वारा प्रेमजाल में फंसा कर जबरन शारीरिक शोषण करने का मामला सामने आया है. आरोपी ने पीड़िता का वीडियो बना कर वायरल करने के साथ ही उसकी चार साल की बेटी को भी दर्दनाक तरीके से मारा-पीटा और टॉर्चर किया. असम की रहने वाली पीड़िता की सूझबूझ के कारण आज आरोपी जेल में है. वहीं, महिला की मेडिकल जांच कर कार्रवाई शुरू कर दी गयी है. आरोपी युवक भी शादीशुदा था जिसकी पत्नी कुछ साल पहले मर चुकी है. यह बातें बता कर आरोपी ने महिला को फंसा कर असम से सुपौल के त्रिवेणीगंज बुलाया और जबरन दो महीने तक उसका शोषण किया. इस दौरान महिला को अपने पहले पति से तलाक के नाम पर मिले सात लाख रुप आरोपी युवक ने जबर्दस्ती चेक पर साइन करा कर खर्च कर डाले. पीड़िता के फर्द बयान के आधार पर त्रिवेणीगंज थाना पुलिस ने मामला दर्ज कर आरोपी युवक को गिरफ्तार कर न्यायिक हिरासत में भेज दिया है. मिली जानकारी के मुताबिक तलाकशुदा महिला को त्रिवेणीगंज थाना क्षेत्र के पतर्घट्टी निवासी प्रिंस राज आर्या नाम के युवक ने जीवन साथी डॉट कॉम से दो महीने पूर्व प्रेमजाल में फंसाया था. असम से घर आने के क्रम में पश्चिम बंगाल के सिलीगुड़ी में एक मंदिर में तलाकशुदा महिला से आरोपी युवक ने शादी भी की. घर लाने के बाद पीड़िता की इच्छा के विरुद्ध आरोपी ने उससे संबंध बनाया और इसका वीडियो बना कर उसने अपने मोबाइल और लैपटॉप में रख लिया था. . पीड़िता का आरोप है कि बात मनवाने के लिए आरोपी बार-बार वीडियो वायरल करने की धमकी देता था. आरोपी ने महिला को बहला-फुसला कर उसके खाते में रखे सात लाख रुपये के चेक पर साइन करा कर उसे जबरन ले लिया. बाद में जब रुपये खत्म हो गये तो युवक मां-बेटी के साथ मारपीट करने लगा और उन्हें प्रताड़ित करने लगा. इस दौरान प्रिंस राज आर्या पीड़ित महिला की साढ़े चार वर्षीय बेटी को भी मारता-पीटता था, और उसे जान से मारने के लिए उसके दोनों हाथ-पैर बांध कर उसे इलेक्ट्रिक शॉक लगाता था. तब महिला किसी तरह जान बचा कर त्रिवेणीगंज थाने पहुंची. पुलिस ने वीडियो रिकॉर्ड करने वाले मोबाइल को जब्त करते हुए आरोपी को गिरफ्तार कर उसे जेल भेज दिया है. पुलिस मामला दर्ज कर जांच में जुटी है. वहीं, पीड़िता अब असम के मुख्यमंत्री से उसे यहां से ले जाने की अपील कर रही है.",crime
"लखनऊ: बढ़ सकती हैं IPS मंजिल सैनी की मुश्किलें, श्रवण साहू हत्याकांड में CBI ने की कार्रवाई की सिफारिश","Shravan Sahu Murder Case: लखनऊ के चर्चित श्रवण साहू हत्याकांड में लापरवाही बरतने पर तत्कालीन एसएसपी मंजिल सैनी की मुश्किलें बढ़ सकती हैं. सेंट्रल ब्यूरो ऑफ इन्वेस्टिगेशन (CBI) की जांच में मंजिल सैनी को श्रवण साहू की सुरक्षा में लापरवाही बरतने का दोषी माना गया है. सूत्रों के मुताबिक CBI ने यूपी के मुख्य सचिव को पत्र लिखकर मंजिल सैनी के खिलाफ विभागीय कार्रवाई करने की सिफारिश की है. दरअसल, 1 फरवरी 2017 को लखनऊ के सआदतगंज इलाके में व्यापारी श्रवण साहू को बाइक सवार बदमाशों ने दुकान में घुसकर गोली मार दी थी. इस वारदात में उनकी हत्या हो गई थी. इससे पहले अक्टूबर 2013 में लखनऊ के हिस्ट्रीशीटर अकील अंसारी ने श्रवण साहू के बेटे आयुष की गोली मारकर हत्या कर दी थी. ठाकुरगंज इलाके में हुई बेटे की हत्या के मामले में श्रवण साहू लगातार पैरवी कर रहे थे. जेल में बंद हिस्ट्रीशीटर दे रहा था धमकी जेल में बंद अकील अंसारी की तरफ से श्रवण साहू को बयान से मुकरने और केस में पैरवी ना करने के लिए लगातार धमकी दी जा रही थी. फोन पर मिल रही धमकियों के बारे में श्रवण साहू ने लखनऊ की तत्कालीन SSP मंजिल सैनी से मुलाकात भी की थी. उन्होंने सैनी से सुरक्षा की गुहार भी लगाई थी. लेकिन श्रवण साहू को सुरक्षा नहीं दी गई. इसके विपरीत आयुष साहू हत्याकांड के आरोपियों ने एक साजिश के तहत श्रवण साहू पर ही केस दर्ज करा दिया था. फरवरी 2017 में श्रवण साहू की गोली मारकर हत्या कर दी गई थी. सपा सरकार ने दिया था CBI जांच का आदेश चुनावी माहौल के बीच लखनऊ में हुई इस हत्या के मामले में तत्कालीन समाजवादी पार्टी की सरकार ने CBI जांच के आदेश दिए थे. CBI की लखनऊ स्टेट क्राइम ब्रांच यूनिट ने जांच शुरू की थी. शुरुआती जांच में ही अगस्त 2017 को तत्कालीन एसएसपी मंजिल सैनी से भी CBI ने पूछताछ की थी. CBI पहले ही श्रवण साहू हत्याकांड के मुख्य आरोपी अकील अंसारी समेत 7 आरोपियों के खिलाफ चार्जशीट दाखिल कर चुकी है. मानवाधिकार आयोग में तैनात हैं सैनी जांच एजेंसी ने श्रवण साहू की सुरक्षा में लापरवाही बरतने और जेल में बंद हत्या आरोपी के साहू को फर्जी केस में फंसाने के मामले में SSP मंजिल सैनी के खिलाफ कार्रवाई की सिफारिश की है. जानकारी के मुताबिक CBI ने मुख्य सचिव को पत्र लिखकर मंजिल सैनी के खिलाफ विभागीय कार्रवाई करने की संस्तुति की है. 2005 बैच की IPS मंजिल सैनी वर्तमान में डीआईजी हैं और केंद्रीय प्रतिनियुक्ति पर राष्ट्रीय मानवाधिकार आयोग में तैनात हैं.",crime
"West Bengal: ईदगाह के पीछे की महिला की नृशंस हत्या, धारदार हथियार से काटी गई गर्दन","West Bengal News: पश्चिम बंगाल के पूर्वी बर्दवान (East Burdwan) में एक महिला की हत्या हुई है. महिला की हत्या उसका गला काटकर की गई है. उसका शव ईदगाह के पीछे मिलने से इलाके में हड़कंप मच गया. महिला साहयिका की रूप में काम करती थी. उसकी हत्या का आरोप उस महिला पर लगा है जिसके यहां वो काम करती थी. आरोप है कि आरोपी महिला ने सुनसान जगह पर बुलाकर उसकी हत्या कर दी. पति से अलग रह रही है आरोपी महिला घटना पूर्वी बर्दवान के मंतेश्वर थाना इलाके के ममुदपुर पंचायत के बोलियार पाड़ा (बारापुर) इलाके की है. पुलिस ने घटना में शामिल होने के शक में एक महिला को अरेस्ट किया है. उसका नाम काकली रॉय है. मृतक महिला की पहचान शांति हाजरा के रूप में हुई है. उसकी उम्र 62 साल बताई गई है. वह ममुदपुर जिले के हाजरा पारा में रहती थी. बायीं खारूमपुर में उसके ससुर का घर है. लेकिन वह पति के साथ नहीं रह कर ममुदपुर गांव में अपने पिता के साथ रहती थी. उसका भतीजा बापोन हाजरा के पास रहता था. वह पेशे से दिन मजदूर है. इसलिए अपना पेट पालने के लिए शांति हाजरा काकली रॉय के घर में सहायिका का काम करती थी. पता चला है कि आरोपी महिला काकली रॉय 20 साल पहले पति से तलाक होने के बाद से अपने बेटे के साथ ममुदपुर गांव में अपने पिता के घर रह रही है. 'बुआ की खून से लथपथ लाश पड़ी देखी' मृतका के भतीजे बापोन हाजरा ने कहा, 'सोमवार को काकली रॉय की तबीयत ठीक नहीं थी. उसे रायग्राम में डॉक्टर को दिखाने जाना था. इसलिए उसने साथ चलने के लिए बुआ को फोन करके बुलाया था. इसी कारण बुआ उसके साथ सोमवार की शाम करीब 6 बजे गई.' बापोन ने कहा, 'बाद में मुझे पता चला कि मेरी बुआ को मारा गया है. फिर मैं ममुदपुर और रायग्राम के बीच ईदगाह गया और वहां मेरी बुआ की खून से लथपथ लाश पड़ी देखी.' स्थानीय और पुलिस सूत्रों के अनुसार, सोमवार की रात अचानक स्थानीय लोगों ने जोरदार चीख-पुकार सुनी. जैसे ही वे उस स्थान पर गए जहां उनके संदेह के कारण चीख-पुकार सुनाई दी. उन्होंने देखा कि ईदगाह के पीछे शांति हाजरा के गले की नली कटी हुई, लाश पड़ी है और उसके शरीर पर धारदार हथियार से वार किया गया था. इस दौरान काकली रॉय ने घटनास्थल से भागने की कोशिश की तो स्थानीय लोगों ने उसे पकड़कर पुलिस के हवाले कर दिया. उसके पास से खून से सना एक धारदार हथियार बरामद होने का पता चला है. मंगलवार को बर्दवान मेडिकल कॉलेज अस्पताल में शांति हाजरा के शव का पोस्टमॉर्टम हुआ. घटना के बाद मृत महिला के भतीजे ने थाने में लिखित शिकायत दर्ज कराई है. उसने काकली रॉय पर अपनी बुआ शांति हाजरा की सुनसान जगह पर बुलाकर हत्या करने का आरोप है. पुलिस यह पता लगाने के लिए जुट गई है कि इस नृशंस हत्या के पीछे कारण क्या है. हालांकि, स्थानीय लोगों का दावा है कि काकली रॉय और उनका बेटा विभिन्न अवैध गतिविधियों में शामिल रहे हैं. नौकरानी शांति हाजरा को उसके बारे में गुप्त जानकारी जानने के कारण उसकी हत्या की गई होगी. (सुजाता मेहरा की रिपोर्ट)",crime
"मंडावली थाना पुलिस ने शातिर चोर को किया गिरफ्तार, चोरी की ज्वेलरी बरामद","दिल्ली की मंडावली पुलिस ने चोरी के एक मामले में एक चोर को गिरफ्तार किया है, जिसके पास से चोरी की ज्वेलरी बरामद हुई है. आरोपी पर अलग-अलग थानों में चोरी के पांच मामले दर्ज हैं.  नई दिल्ली: पूर्वी दिल्ली के मंडावली थाना पुलिस ने इलाके में सक्रिय एक चोर को गिरफ्तार किया है, जिसकी निशानदेही पर चोरी की ज्वेलरी भी बरामद कर ली है. वहीं इस मामले में डीसीपी प्रियंका कश्यप ने बताया कि गिरफ्तार आरोपी की पहचान मंडावली निवासी सुशील महतो के रूप में हुई है, जिस पर पहले भी अलग-अलग थानों में चोरी के पांच मामले दर्ज हैं. बताते चलें कि कुछ दिन पहले मंडावली थाना क्षेत्र में चोरी का एक मामला सामने आया था, जिसमें शिकायतकर्ता अमित के आर सिन्हां ने बताया कि चोरों ने मंडावली में उनके घर से पांच लाख रुपये की कीमत के सोने के ज्वेलरी और एलसीडी चोरी कर ली है. शिकायत के बाद पुलिस ने संबंधित धाराओं में प्राथमिकी दर्ज कर की गई थी और हेड कॉन्स्टेबल योगेश, कॉन्स्टेबल मनोज और चेतन की एक क्रैक टीम का गठन किया गया था. जिसने एसएचओ मंडावली इंस्पेक्टर कश्मीरी लाल की देखरेख में और एसीपी मयूर विहार हरि सिंह की सुपर विजन में मामले की जांच शुरू की. जांच के दौरान टीम ने इलाके में लगे कैमरों के सीसीटीवी फुटेज का विश्लेषण किया. फुटेज में दो युवकों को देखा गया था और उनमें से एक की पहचान भानु मंडल के रूप में की गई थी जो थाना मंडावली का घोषित अपराधी था. जांच में दूसरे आरोपी सुशील महतो का नाम और पता भी पता चला. टीम ने तकनीकी निगरानी रखी और आरोपी की लोकेशन बिहार के सिवान जिले में उसके गांव में ट्रेस की. सिवान में एसआई सुभांशु, सीटी चेतन और एचसी योगेश समेत टीम भेजी गई थी, लेकिन आरोपी शुशील वहां से निकलकर वापस दिल्ली आ गया. टीम वापस दिल्ली पहुंची और फिर से आरोपी की तलाश दिल्ली में उसके ठिकानों पर शुरू कर उसे मंडावली इलाके से गिरफ्तार कर लिया. सुशील के निशानदेही पर मंगल सूत्र, कान की अंगूठी, नथनी, अंगूठी, पाज़ेब बरामद कर लिया गया है. आरोपी पहले भी अलग-अलग थानों में दर्ज चोरी और चोरी के 5 मामलों में शामिल है. फिलहाल पुलिस इसके साथियों की तलाश में जुटी है. ऐसी ही जरूरी और विश्वसनीय खबरों के लिए डाउनलोड करें ईटीवी भारत एप",crime
"पंजाबः आतंकी अर्शदीप डल्ला के दो गुर्गे गिरफ्तार, विदेशी बंदूक बरामद","पंजाब पुलिस को बड़ी सफलता हाथ लगी है. पंजाब पुलिस की इंटेलिजेंस विंग ने सोमवार को हर्ष कुमार और राघव नाम के दो लोगों को गिरफ्तार किया है. पुलिस के मुताबिक ये दोनों गैंगस्टर से आतंकी बने अर्शदीप सिंह उर्फ अर्श डल्ला के करीबी सहयोगी हैं. पंजाब पुलिस के हत्थे चढ़े अर्श डल्ला के दोनों सहयोगी हर्ष और राघव पंजाब के मोगा जिले के कोट इस्से खान के निवासी बताए जा रहे हैं. पंजाब पुलिस के मुताबिक इनके पास से विदेश में बनी MP-5 गन और 44 कारतूस भी बरामद किए गए हैं. पंजाब के पुलिस महानिदेशक (डीजीपी) वीके भावरा ने इस संबंध में बताया कि खुफिया जानकारी के आधार पर स्टेट स्पेशल ऑपरेशन सेल (एसएसओसी) अमृतसर की टीम ने दोनों को गिरफ्तार किया है. उन्होंने बताया कि शुरुआती जांच में हर्ष ने खुलासा किया है कि वह गुरप्रीत सिंह उर्फ गोपी के सहयोग से अर्श डल्ला के संपर्क में आया था. गोपी को इसी साल जनवरी में मोगा पुलिस ने ग्रेनेड और अन्य हथियारों की खेप के साथ गिरफ्तार कर लिया था. पंजाब पुलिस के डीजीपी के मुताबिक गोपी की गिरफ्तारी के बाद अर्श डल्ला ने एनक्रिप्टेड एप के जरिये हर्ष से संपर्क स्थापित किया और उसे अपने लिए काम करने को प्रेरित किया. उन्होंने ये भी बताया कि अर्श ने दो बार हर्ष को पैसे भी भेजे थे. इन दोनों के साथ बरामद किए गए हथियारों का इंतजाम भी अर्श ने ही कराया था. SSOC अमृतसर के AIG सुखमिंदर मान ने बताया कि इन दोनों को हथियार कैसे मिले और ये हथियार इन आरोपियों को देने के पीछे क्या उद्देश्य था? इस बात का पता लगाने के लिए जांच की जा रही है. उन्होंने बताया कि पकड़े गए आरोपियों के खिलाफ एसएसओसी ने संबंधित धाराओं में मामला दर्ज कर लिया गया है. आरोपियों को कोर्ट में पेश कर पुलिस रिमांड पर लिया जाएगा. इस मामले में अर्श डल्ला को भी आरोपी बनाया है. कौन है अर्श डल्ला? अर्शदीप सिंह उर्फ अर्श डल्ला पंजाब के मोगा जिले का निवासी है. वह गैंगस्टर था जो आगे चलकर आतंकी बन गया. पंजाब से भागकर कनाडा को अपना ठिकाना बना चुका अर्श डल्ला हाल के दिनों में कई गैंगस्टर और आतंकी गतिविधियों में भी शामिल रहा है. पंजाब पुलिस पहले ही अर्श डल्ला से जुड़े कई मॉड्यूल का खुलासा कर उसके करीबी सहयोगियों को गिरफ्तार कर चुकी है. पंजाब पुलिस ने अर्श डल्ला के करीबी सहयोगियों के पास से हैंड ग्रेनेड, आईईडी और गोला-बारूद के साथ अन्य हथियार भी बरामद किए थे.",crime
IPC Section 63: जुर्माने की रकम के बारे में प्रावधान बताती है आईपीसी की धारा 63,"भारतीय दंड संहिता (Indian Penal Code) में जुर्म (Offence) और उसकी सजा (Punishment) के प्रावधान (Provision) के साथ-साथ अन्य मामलों (cases) की कानूनी जानकारी (legal Information) भी मिलती है. ऐसे ही आईपीसी (IPC) की धारा 63 (Section 63) में जुर्माने की रकम (Amount of fine) का प्रावधान परिभाषित करती है. आइए जानते हैं कि आईपीसी (IPC) की धारा 63 इस बारे में क्या कहती है? आईपीसी की धारा 63 (IPC Section 63) भारतीय दंड संहिता (Indian Penal Code) की धारा 63 (Section 63) में जुर्माने की रकम (Amount of fine) को परिभाषित (defined) किया गया है. IPC की धारा 63 के मुताबिक 'जहां कि वह राशि अभिव्यक्त (expressed) नहीं की गई है जितनी तक आर्थिक दण्ड/जुर्माना (Fine) हो सकता है, वहां अपराधी (offender) जिस रकम (amount) के आर्थिक दण्ड/जुर्माने का उत्तरदायी (liable) है, वह अमर्यादित (limitless) है किन्तु अत्यधिक (excessive) नहीं होगी.' -- IPC Section 62: अपराधियों की संपत्ति जब्त करने से संबंधित थी आईपीसी की धारा 62 क्या होती है आईपीसी (IPC) भारतीय दंड संहिता (Indian Penal Code) IPC भारत में यहां के किसी भी नागरिक (Citizen) द्वारा किये गये कुछ अपराधों (certain offenses) की परिभाषा (Definition) और दंड (Punishment) का प्रावधान (Provision) करती है. आपको बता दें कि यह भारत की सेना (Indian Army) पर लागू नहीं होती है. पहले आईपीसी (IPC) जम्मू एवं कश्मीर में भी लागू नहीं होती थी. लेकिन धारा 370 हटने के बाद वहां भी आईपीसी लागू हो गई. इससे पहले वहां रणबीर दंड संहिता (RPC) लागू होती थी. अंग्रेजों ने लागू की थी IPC ब्रिटिश कालीन भारत (British India) के पहले कानून आयोग (law commission) की सिफारिश (Recommendation) पर आईपीसी (IPC) 1860 में अस्तित्व में आई. और इसके बाद इसे भारतीय दंड संहिता (Indian Penal Code) के तौर पर 1862 में लागू किया गया था. मौजूदा दंड संहिता को हम सभी भारतीय दंड संहिता 1860 के नाम से जानते हैं. इसका खाका लॉर्ड मेकाले (Lord Macaulay) ने तैयार किया था. बाद में समय-समय पर इसमें कई तरह के बदलाव किए जाते रहे हैं.",crime
IPC Section 62: अपराधियों की संपत्ति जब्त करने से संबंधित थी आईपीसी की धारा 62,"Indian Penal Code: भारतीय दंड संहिता में अपराध (Offence) और उसकी सजा (Punishment) के प्रावधान (Provision) मौजूद हैं. साथ ही अन्य मामलों (cases) की कानूनी जानकारी (legal Information) भी आईपीसी में मिल जाती है. ऐसे ही आईपीसी (IPC) की धारा 62 (Section 62) में सजा पाए अपराधियों की संपत्ति को जब्त किए जाने (forfeiture of property) की सजा (Sentence) का प्रावधान हुआ करता था. तो चलिए जानते हैं कि आईपीसी (IPC) की धारा 62 इस बारे में क्या बताती थी? आईपीसी की धारा 62 (IPC Section 62) भारतीय दंड संहिता (Indian Penal Code) की धारा 62 (Section 62) में मौत (death), निर्वासन (transportation) या कारावास (imprisonment) की सजा पाए (punishable) अपराधियों (offenders) की बाबत सम्पत्ति का समपहरण (Forfeiture) किए जाने का प्रावधान (Provision) मिलता था. लेकिन आईपीसी (संशोधन) अधिनियम, 1921 (Indian Penal Code (Amendment) Act, 1921) की धारा (4 section 4) के तहत इसे निरसित कर दिया गया था. -- IPC Section 61: संपत्ति जब्त करने की सजा से जुड़ी थी आईपीसी की धारा 61 क्या होती है आईपीसी (IPC) भारतीय दंड संहिता (Indian Penal Code) IPC भारत में यहां के किसी भी नागरिक (Citizen) द्वारा किये गये कुछ अपराधों (certain offenses) की परिभाषा (Definition) और दंड (Punishment) का प्रावधान (Provision) करती है. आपको बता दें कि यह भारत की सेना (Indian Army) पर लागू नहीं होती है. पहले आईपीसी (IPC) जम्मू एवं कश्मीर में भी लागू नहीं होती थी. लेकिन धारा 370 हटने के बाद वहां भी आईपीसी लागू हो गई. इससे पहले वहां रणबीर दंड संहिता (RPC) लागू होती थी. अंग्रेजों ने लागू की थी IPC ब्रिटिश कालीन भारत (British India) के पहले कानून आयोग (law commission) की सिफारिश (Recommendation) पर आईपीसी (IPC) 1860 में अस्तित्व में आई. और इसके बाद इसे भारतीय दंड संहिता (Indian Penal Code) के तौर पर 1862 में लागू किया गया था. मौजूदा दंड संहिता को हम सभी भारतीय दंड संहिता 1860 के नाम से जानते हैं. इसका खाका लॉर्ड मेकाले (Lord Macaulay) ने तैयार किया था. बाद में समय-समय पर इसमें कई तरह के बदलाव किए जाते रहे हैं.",crime
"Haryana: अवैध खनन रोकने गए 3 पुलिसकर्मियों को ग्रामीणों ने पीटा, चलती स्कॉर्पियो से धक्का देकर हुए फरार","Haryana News: हरियाणा में रेवाड़ी जिले के शाहपुर गांव में रविवार की रात को पुलिस की टीम पर हमला हुआ. अवैध खनन रोकने के लिए मौके पर गए तीन पुलिसकर्मियों पर वहां मौजूद लोगों ने हमला कर दिया. हमले में बावल थाना के तीन पुलिसकर्मियों को चोट आई हैं, जिनको इलाज के लिए बावल सीएचसी में भर्ती कराया गया है. घटना के बाद आरोपियों ने पुलिसकर्मियों को एक स्कॉर्पियो में डाल लिया और फिर उनमें से दो पुलिसकर्मियों को कुछ ही दूरी पर, जबकि तीसरे को गांव के निकट चलती कार से धक्का देकर फरार हो गए. सूचना के बाद पुलिस दलबल के साथ आरोपियों को गिरफ्तार करने के लिए घटनास्थल पर पहुंची. पुलिस ने आरोपियों को अरेस्ट करने के लिए रातभर दबिश भी लेकिन वो वहां से फरार होने में कामयाब हो गए. पुलिस ने मामले में तीन लोगों को नामजद करके 6 से 7 लोगों के खिलाफ विभिन्न धाराओं के तहत मामला दर्ज कर लिया है. पुलिस ने बताया कि गांव शाहपुर के पूर्व सरपंच रतन सिंह ने सूचना दी थी कि गांव के एक परिवार के लोग खेतों से अवैध रूप से मिट्टी उठा रहे हैं. बावल थाना से हेड कॉन्स्टेबल विष्णु, हेड कॉन्स्टेबल गुलाब सिंह और एसपीओ मनोज कुमार गांव में पहुंचे. इसके बाद उन्होंने पूर्व सरपंच से मामले के बारे में जानकारी जुटाई. इसके बाद पुलिसकर्मी खेतों में पहुंचे तो वहां देखा कि अवैध रूप से मिट्टी उठाने का काम किया जा रहा है. जब पुलिसकर्मियों ने उन्हें रोकने का प्रयास किया तो आरोप है कि वहां पर मौजूद गांव शाहपुर निवासी बच्चू सिंह, उसका लड़का नितिन और भतीजा लाजपत मौके पर पहुंच गए. उनके साथ कुछ और भी लोग थे. इसके बाद उन्होंने पुलिसकर्मियों के साथ गाली-गलौज करते हुए उनके साथ मारपीट की. आरोपियों ने तीनों ही पुलिसकर्मियों को जान से मारने की धमकी दी और मारपीट करते हुए वहां खड़ी एक स्कॉर्पियों के पास ले गए.",crime
"प्रेमी के साथ बहन को स्कूटी पर देखकर भाई ने रची खौफनाक साजिश, वाहन से जानबूझकर मारी टक्कर और फिर...","मध्य प्रदेश की राजधानी भोपाल में ऑनर किलिंग की कोशिश का एक ऐसा सनसनीखेज सीसीटीवी फुटेज सामने आया है जिसे देखकर आप भी हैरान रह जाएंगे. बॉयफ्रेंड के साथ बहन का घूमना एक भाई को इस कदर नागवार गुजरा कि उसने सड़क पर ही दोनों की हत्या करने की कोशिश की.  इस हत्या की कोशिश का जो सीसीटीवी फुटेज सामने आया है, उसमें देखा जा सकता है कि भाई ने कैसे सामान ले जाने वाले मैजिक वाहन से बहन और उसके प्रेमी की स्कूटी का पीछा किया और फिर जानबूझकर टक्कर मार दी. इसके बाद भी जब दोनों सड़क पर गिरकर बच गए तो भाई ने गाड़ी से उतरकर ड्राइवर के साथ मिलकर प्रेमी की पिटाई कर दी, जिसमें वो बुरी तरह घायल हो गया. सीसीटीवी फुटेज सामने आने के बाद आरोपी भाई और मैजिक ड्राइवर को पुलिस ने गिरफ्तार कर लिया है. भोपाल में बहन को प्रेमी के साथ घूमता देख भाई ने दोनों को मारने का प्लान बना लिया था. इस मामले को लेकर अयोध्या नगर थाना प्रभारी नीलेश अवस्थी ने बताया कि घटना सोमवार शाम की है. एक लड़का अपनी प्रेमिका को लेकर स्कूटी से घूम रहा था तो लड़की के भाई ने दोनों को देखा और रोकने की कोशिश की. उन्होंने कहा, लड़के ने स्कूटी की स्पीड बढ़ा दी जिसके बाद लड़की के भाई ने मैजिक से स्कूटी में टक्कर मार दी, जिससे दोनों गिर गए. इसके बाद युवती के भाई ने ड्राइवर के साथ मिलकर बहन और उसके प्रेमी की पिटाई कर दी. पुलिस ने युवती के भाई और ड्राइवर को गिरफ्तार कर टक्कर मारने में इस्तेमाल गाड़ी को जब्त कर लिया है.",crime
"UP: सपा नेता रामगोपाल यादव के दो करीबियों के खिलाफ लगा गैंगस्टर एक्ट, सरकारी जमीन पर किया था कब्जा",उत्तर प्रदेश के एटा में समाजवादी पार्टी के महासचिव प्रोफेसर रामगोपाल यादव के रिश्तेदार रामेश्वर सिंह यादव और उनके भाई जुगेंद्र सिंह यादव के खिलाफ पुलिस ने गैंगस्टर एक्ट के तहत केस दर्ज किया है. रामगोपाल यादव के करीबियों पर ये केस सरकारी जमीनों पर कब्जा करने को लेकर दर्ज किया गया है. बता दें कि पहले भी जिला प्रशासन ने इन दोनों भाइयों को भू माफिया घोषित किया था. कुछ दिनों पहले इन दोनों भाइयों के भट्ठे पर योगी सरकार ने बुलडोजर चलाने की भी कार्रवाई की थी. रामेश्वर सिंह यादव और जुगेंद्र सिंह यादव के ऊपर जिला प्रशासन ने कई गंभीर आरोप लगाए हैं. जो एफआईआर दर्ज की गई है उसमें कहा गया है कि इनका समाज में स्वतंत्र रूप से घूमना जनहित और न्यायहित में उचित नहीं है. बता दें कि 2022 के विधानसभा चुनाव में रामेश्वर सिंह यादव अलीगंज विधानसभा से और जुगेंद्र सिंह यादव एटा सदर विधानसभा सीट से समाजवादी पार्टी के टिकट पर चुनाव लड़े थे. सपा नेता रामेश्वर सिंह यादव और जुगेंद्र सिंह दोनों सपा के राष्ट्रीय महासचिव प्रोफेसर राम गोपाल यादव के करीबी रिश्तेदार हैं. प्रोफेसर रामगोपाल यादव से संबंध और मुलायम परिवार के नजदीक होने की वजह से इन दोनों भाइयों का जिले में बड़ा राजनीतिक कद है. रामेश्वर सिंह यादव दो बार समाजवादी पार्टी से विधायक रह चुके हैं तो वहीं जुगेंद्र सिंह यादव तीन बार जिला पंचायत अध्यक्ष रह चुके हैं. वर्तमान में जुगेंद्र यादव की पत्नी रेखा यादव जिला पंचायत अध्यक्ष हैं. हालांकि योगी सरकार की दोबारा वापसी के बाद से ही इन दोनों भाइयों के खिलाफ कार्रवाई के कयास लगने शुरू हो गए थे. इन दोनों भाइयों पर समाजवादी पार्टी के शासन के दौरान जबरन सरकारी जमीनों को कब्ज़ाने का आरोप है जिसको लेकर आज जिला प्रशासन ने बड़ी कार्रवाई की.,crime
"जहांगीरपुरी हिंसाः हत्या का प्रयास, मारपीट और बलवा, ये है दिल्ली पुलिस की 2 FIR का सच","दिल्ली में जहांगीरपुरी (Jahangirpuri) की घटना के संबंध में जहांगीरपुरी थाने में 16 अप्रैल को एफआईआर (FIR) संख्या 0440 दर्ज की गई है. उस एफआईआर में आरोपियों के खिलाफ मारपीट, बलवा करना और फैलाना, हत्या का प्रयास जैसी संगीन धाराएं लगाई गई हैं. आइए आपको बताते हैं दिल्ली पुलिस (Delhi Police) की अलग-अलग उन 2 एफआईआर (FIR) में आरोपियों के खिलाफ कौन कौन जो इस मामले में दर्ज की गई हैं. आईपीसी (IPC) की धारा 147, 148 इस घटना को लेकर दर्ज की गई पहली एफआईआर (FIR) में दिल्ली पुलिस ने आईपीसी (IPC) की धारा 147 और 148 का इस्तेमाल किया है. जिसके मुताबिक अगर कोई भीड़ में शामिल होकर हिंसा करता है और वो उपद्रव करने का दोषी है, तो उसे 2 से 3 साल की अवधि के लिए कारावास की सजा का प्रावधान है. जिसे दो वर्ष तक बढ़ाया जा सकता है या उस पर आर्थिक जुर्माना भी लगाया जा सकता है. या फिर दोनों ही प्रकार से उसे दंडित किया जा सकता है. आईपीसी (IPC) की धारा 149, 186 भारतीय दंड संहिता (IPC) की धारा 149 के अनुसार, अगर कानून के खिलाफ जनसमूह में शामिल कोई व्यक्ति या सदस्य किसी लक्ष्य को पूरा करने के लिए कोई अपराध करता है या कोई ऐसा अपराध किया जाता है, जिसे उस जनसमूह के सदस्य जानते थे तो उसमें शामिल हर व्यक्ति उस अपराध का दोषी होगा. जबकि धारा 186 के अनुसार, जो भी कोई किसी लोक सेवक के सार्वजनिक कृत्यों के निर्वहन में स्वेच्छा पूर्वक बाधा डालेगा तो उसे किसी एक अवधि के लिए कारावास की सजा होगी. जिसे तीन महीने तक बढ़ाया जा सकता है या उस पर आर्थिक दंड लगाया जा सकता है. या फिर दोनों ही तरह से उसे दण्डित किया जाएगा. आईपीसी (IPC) धारा 353 लोक सेवक को अपने कर्तव्य के निर्वहन से भयोपरत करने के लिए हमला या आपराधिक बल का प्रयोग करना. जो कोई किसी ऐसे व्यक्ति पर, जो लोक सेवक हो, उस समय जब वैसे लोक सेवक के नाते वह उसके अपने कर्तव्य का निष्पादन कर रहा हो, या इस आशय से कि उस व्यक्ति को वैसे लोक सेवक के नाते अपने कर्तव्य के निर्वहन से निवारित करे या भयोपरत करे या ऐसे लोक सेवक के नाते उसके अपने कर्तव्य के विधिपूर्ण निर्वहन में की गई या की जाने के लिए प्रयतित किसी बात के परिणामस्वरूप हमला करेगा या आपराधिक बल का प्रयोग करेगा. दोनों ही हालात में वो दो वर्ष तक के लिए कारावास की सजा का पात्र होगा. या उर पर जुर्माना भी लगाया जाएगा. या फिर दोनों ही तरह से उसे दंडित किया जाएगा. आईपीसी की धारा 332 इस धारा के मुताबिक जो भी कोई किसी लोक सेवक को, उस समय जब वह लोक सेवक के नाते अपने कर्तव्य का निर्वहन कर रहा हो अथवा इस आशय से कि उस व्यक्ति को या किसी अन्य लोक सेवक को, लोक सेवक के नाते अपने कर्तव्य के निर्वहन, अथवा लोक सेवक के नाते उस व्यक्ति द्वारा अपने कर्तव्य के विधिपूर्ण निर्वहन में की गई या किए जाने वाली किसी बात के परिणाम से निवारित या भयोपरत कर स्वेच्छापूर्वक गंभीर चोट पहुंचाता है तो उसे किसी एक अवधि के लिए कारावास की सजा हो सकती है. जिसे तीन वर्ष तक के लिए बढ़ाया जा सकता है. या उस पर आर्थिक दंड भी लगाया जा सकता है, या फिर उसे दोनों ही तरह से दंडित किया जाएगा. आईपीसी की धारा 436 भारतीय दंड संहिता की इस धारा के अनुसार, जो भी कोई किसी ऐसे निर्माण का, जो मामूली तौर पर उपासनास्थान के रूप में या मानव-विकास के रूप में या संपत्ति की अभिरक्षा के स्थान के रूप में उपयोग में आता हो, नाश कारित करने के आशय से, या यह सम्भाव्य जानते हुए कि वह तद्द्वारा उसका नाश कारित करेगा. अग्नि या किसी विस्फोटक पदार्थ द्वारा कुचेष्टा करेगा, तो उसे आजीवन कारावास की सजा मिलेगी. या किसी भी अवधि के लिए कारावास की सजा होगी. जिसे दस वर्ष तक बढ़ाया जा सकता है. साथ ही वह आर्थिक दण्ड के लिए भी उत्तरदायी होगा. आईपीसी की धारा 307 दिल्ली पुलिस ने अपनी एफआईआर में आरोपियों के खिलाफ धारा 307 भी लगाई है. जिसके तहत कत्ल करने का प्रयास जैसी संगीन धाराओं का भी इस्तेमाल किया है. जो कोई किसी कार्य को ऐसे आशय या ज्ञान से और ऐसी परिस्थितियों में करेगा कि यदि वह उस कार्य द्वारा मृत्यु कारित कर देता तो वह हत्या का दोषी होता, वह दोनों में से किसी भांति के कारावास से, जिसकी अवधि दस वर्ष तक की हो सकेगी, दण्डित किया जाएगा, और जुर्माने से भी दण्डनीय होगा, और यदि ऐसे कार्य द्वारा किसी व्यक्ति को उपहति कारित हो जाए, तो वह अपराधी या तो आजीवन कारावास से या ऐसे दण्ड से दण्डनीय होगा. जैसा एतस्मिनपूर्व वर्णित है. आजीवन सिद्धदोष द्वारा प्रयत्न-जबकि इस धारा में वर्णित अपराध करने वाला कोई व्यक्ति आजीवन कारावास के दण्डादेश के अधीन हो, तब यदि उपहति कारित हुई हो, तो वह मृत्यु से दण्डित किया जा सकेगा. आईपीसी की धारा 188 वहीं दूसरी तरफ 16 अप्रैल को फसाद होने के बाद एफआईआर (FIR) नंबर 0441 में दिल्ली पुलिस ने सिर्फ धारा 188 के तहत मामला दर्ज किया है. जिसके तहत बिना इजाजत जुलूस निकालने के लिए बजरंग बजरंग दल के नेता और विश्व हिंदू परिषद के नेताओं के नाम का जिक्र किया गया है. जिसमें प्रेम शर्मा और ब्रह्म प्रकाश बजरंग दल से जुड़े हुए हैं जिसमें साफ लिखा है कि आयोजकों ने बिना परमिशन लोगों को इकट्ठा करके अपनी मर्जी से गैरकानूनी तरीके से जुलूस निकाला जिस पर दो समुदाय का आपसी संघर्ष होने की संभावना थी. FIR में यह भी कहा गया है कि इन संगठनों के पास किसी भी तरह की पुलिस परमिशन मौजूद नहीं थी. प्रेम शर्मा और ब्रह्म प्रकाश ने अपने तौर पर लोगों को नाजायज इकट्ठा करके गैर कानूनी तरीके से बिना परमिशन के जुलूस निकालकर नियमों का उल्लंघन किया है. जिसके बाद दिल्ली पुलिस के डीसीपी उषा रंगनानी की तरफ से सोमवार को 5 बजकर 23 मिनट पर इस संबंध में जानकारी देते हुए बताया कि आरोपी विश्व हिंदू परिषद के जिला सेवा प्रमुख प्रेम शर्मा को अरेस्ट कर लिया गया है. लेकिन कुछ ही देर बाद डीसीपी नॉर्थ वेस्ट की तरफ से भेजा गया यह मैसेज व्हाट्सएप ग्रुप से डिलीट कर दिया गया. लगातार तीन मैसेज डिलीट करने के बाद दिल्ली पुलिस ने एक संदेश जारी करते हुए बताया कि एफआईआर नंबर 0441 में बिना इजाजत के जुलूस निकाला गया था. जिन आरोपियों को पहले गिरफ्तार बताया गया था. दूसरे संदेश में लिखा गया कि इन आरोपियों को पूछताछ के लिए जांच में शामिल किया गया है. दिल्ली पुलिस ने यह भी साफ किया कि उन्होंने दो शोभायात्रा निकालने की इजाजत दी थी, लेकिन जिस तीसरी शोभायात्रा के दौरान हंगामा और बलवा हुआ, उसकी इजाज़त दिल्ली पुलिस ने नहीं दी थी. दिल्ली पुलिस की तरफ से दर्ज की गई दूसरी FIR और लगातार मैसेज डिलीट करने को लेकर दिल्ली पुलिस की कार्यप्रणाली पर ही सवाल उठ रहे हैं. सवाल यह है कि अगर पहली FIR में दिल्ली पुलिस ने संगीन धाराओं में आरोपियों की गिरफ्तारियां की है, तो दूसरी FIR में इतनी हल्की धारा का इस्तेमाल क्यों किया गया? क्या दिल्ली पुलिस एफआईआर नंबर 0441 में बनाए गए आरोपियों के खिलाफ भी संगीन धाराओं का इस्तेमाल करेगी या फिर पहली वाली एफआईआर में ही इन आरोपियों के नाम शामिल किए जाएंगे?",crime
"बिहार: चॉकलेट देने के बहाने बुलाया, फिर 2 साल की बच्ची से की दरिंदगी","बिहार में सासाराम शहर में दो साल की बच्ची से रेप का मामला सामने आया है. मासूम अपनी घर के बगल खंडहरनुमा मकान में खून से लथपथ मिली. इस घटना से इलाके में दहशत फैल गई. आरोपी युवक का नाम दानिश है, जिसकी उम्र 19 साल है.  दानिश पीड़ित बच्ची के घर में ही किराए पर रहता था. आरोपी मासूम को चॉकलेट देने का लालच देकर घर से बाहर एक खंडहर में ले गया और उसके साथ कथित रूप से दुष्कर्म किया. घर के पास खंडहर से बच्ची के रोने की आवाज सुनकर मां पहुंची तो बच्ची खून से लथपथ पड़ी हुई थी. इसके बाद परिजनों ने घटना की सुचना पुलिस को दी. पुलिस बच्ची का मेडिकल जांच के लिए सदर अस्पताल ले गई. डॉक्टर सौम्या ने बताया कि प्रथम दृष्टया में रेप का ही मामला लग रहा है. इस घटना के बाद इलाके में सनसनी फैल गई. फिलहाल सासाराम पुलिस ने कार्रवाई करते हुए आरोपी दानिश को गिरफ्तार कर लिया. पुलिस का कहना है कि पीड़ित बच्ची के मेडिकल जांच की रिपोर्ट और परिजनों की तहरीर पर आगे की कार्रवाई की जाएगी. आरोपी दानिश से पूछताछ की जा रही है. ये भी पढ़े...",crime
"West Bengal: शराबी बेटे ने बांस से पीट-पीटकर पिता को मार डाला, फिर सो गया","पश्चिम बंगाल के सिलीगुड़ी में एक एक शराबी पिता की उसके ही शराबी बेटे ने हत्या कर ही है. घटना मंगलावार सुबह यहां के वार्ड 38 के उत्तरी सुकांतनगर इलाके की है. इस घटना के बाद सिलीगुड़ी में हड़कंप मच गया. पुलिस सूत्रों के अनुसार, मृतक की पहचान मनरंजन साहा के रूप में हुई है. उनके बेटे गौतम साहा पर हत्या का आरोप लगाया गया है. घटना के आरोपी गौतम साहा को पुलिस ने आशीघर चौकी से गिरफ्तार कर लिया है. गिरफ्तार गौतम साहा टोटो चालक है. स्थानीय सूत्रों के अनुसार, पिता-पुत्र दोनों ही रोज शराब के नशे में धुत रहते थे. अक्सर दोनों के बीच मारपीट भी हो जाती थी. सोमवार की रात घर पर कोई नहीं था. आधी रात को भी शराब के नशे में दोनों में फिर झगड़ा हो गया. सोमवार रात में हुई मारपीट के दौरान गौतम साहा ने अपने पिता के सिर पर बांस के डंडे से वार कर दिया. इसके बाद पिताजी लहूलुहान अवस्था में फर्श पर गिर पड़े. उनका बेटा गौतम साहा घर पर ही रहा और नशे में सो गया. सुबह पड़ोसियों ने मनरंजन साहा को खूनी अवस्था में जमीन पर पड़ा देखा. गौतम साहा भी घर से फरार था. यह देखते ही स्थानीय लोगों ने पुलिस को सूचना दी. पुलिस ने शव को बरामद कर पोस्टमॉर्टम के लिए उत्तर बंगाल मेडिकल कॉलेज एंड अस्पताल भेज दिया है. मामले की जानकारी मिलते ही पुलिस ने गौतम साहा की तलाश शुरू कर दी. बाद में पुलिस ने गौतम साहा को नशे में धुत हालत में अरेस्ट कर लिया. स्थानीय पार्षद दुलाल दत्ता ने कहा, ""अक्सर पिता और पुत्र के बीच झगड़ा होता था. पिता कितना भी बुरा क्यों ना हो, वह कानून से आगे नहीं जा सका. बेटे को कड़ी सजा मिलनी चाहिए."" इलाके की रहने वाली पूजा साहा ने बताया, 'सुबह हमें खबर मिली कि मनरंजन साहा जमीन पर पड़े हैं. लड़के ने उन्हें बांस से पीट-पीटकर मार डाला. दोनों नशे में थे.' (Joydeep Bag's Report)",crime
"बरेली: IPL सट्टेबाजी का चल रहा था खेल, एसपी सिटी ने यूं किया भंडाफोड़","उत्तर प्रदेश के बरेली में पुलिस ने आईपीएल में सट्टा लगाने वाले गिरोह को भंडाफोड़ किया है. पुलिस को गिरोह के पास से 28.5 लाख कैश, कई लैपटॉप, 27 एटीएम कार्ड और चार तलवारें भी मिलीं. एसपी सिटी आईपीएस रविंद कुमार ने भेष बदलकर गिरोह के लोगों की रेकी की थी. कभी सब्जी खरीदी तो कभी दुकानों से सामान. गूगल मैप के सहारे लोकेशन की जानकारी ली और छापा मारा. दरअसल, बरेली एसपी सिटी रविंद्र कुमार को मुखबिर से सूचना मिली थी. थाना प्रेमनगर क्षेत्र के गुलाबनगर मोहले में आईपीएल की सट्टेबाजी चल रही है. हर मैच में लाखों के दांव लग रहे हैं. सूचना पर भरोसा कर एसपी सिटी रविन्द्र कुमार ने सट्टेबाजों को पकड़ने के लिए गूगल मैप से लोकेशन लेकर कई दिनों तक मोहले की रेकी की. घूमते-घूमते उन्होंने सब्जी भी खरीदी. किसी को शक नहीं हो उसके लिए सादे कपड़े में कई बार बाइक से गुलाबनगर गए. जब पूरा मामला समझ लिया, उसके बाद टीम बुला कर दबिश डाली. पुलिस ने इस मामले में गुलाबनगर निवासी होरी लाल के पुत्र राहुल को गिरफ्तार किया, जबकि उसके चार साथी भागने में सफल रहे. बताया जा रहा कि आरोपी सरगना सोनू ठाकुर एक ऐप्प के माध्यम से आईपीएल क्रिकेट मैच पर सट्टा लगाने का काम करता था. पुलिस मामले की जांच कर रही है. जल्द ही अन्य आरोपियों को भी पकड़ा लिया जाएगा. बरेली पुलिस का कहना है कि जांच और बयानों के आधार पर देखेंगे कि कहीं इनके तार क्रिकेट के लोगों से तो नहीं जुड़े हैं. फिलहाल पुलिस प्रशान्त प्रताप सिंह उर्फ सनी ठाकुर, दीपक वर्मा, भोलू और अन्नू कक्कड़ की तलाश कर रही है. एसपी सिटी रविंद्र कुमार ने बताया कि कुछ दिन पहले एक मुखबिर से सूचना मिली थी कि आईपीएल में सट्टे लगाए जा रहे हैं. इस सूचना को खुद गूगल लोकेशन पर जाकर वेरिफाई किया. जब लगा सूचना सही है, तब कार्रवाई की गई. इस संबंध में एक व्यक्ति को पकड़ा और उसके पास से कुछ रकम बरामद हुई. एसपी सिटी रविंद्र कुमार ने यह भी बताया कि वह खुद खुलासे के लिए कई बार अपने सहायक के साथ क्षेत्र में भेष बदल कर मोटरसाइकिल से गए. एक हफ्ते लगातार निरीक्षण किया, तब कही जाकर ऑपरेशन को अंजाम दिया गया. ये भी पढ़े...",crime
यूपी: BJP का झंडा लगी सफारी से मिली हिस्ट्रीशीटर की लाश,"उत्तर प्रदेश के बाराबंकी में युवक की हत्या कर आरोपी नहर किनारे एसयूवी में शव को छोड़कर फरार हो गए. युवक की गला रेतकर हत्या की गई है. सूचना पाकर मंगलवार सुबह मौके पर पहुंची पुलिस ने लॉक तोड़कर शव को बाहर निकाला. मामले की जांच की जा रही है. पुलिस के मुताबिक, मृतक लखनऊ के बक्शी का तालाब थाने का हिस्ट्रीशीटर था. जैदपुर थाना क्षेत्र के पाटमऊ गांव के बाहर नहर के किनारे एक एसयूवी मंगलवार को खड़ी मिली. इस पर भारतीय जनता पार्टी का झंडा लगा हुआ था. ग्रामीणों की सूचना पर पहुंची जैदपुर पुलिस ने लॉक तोड़ा तो अंदर खून से लथपथ एक युवक का शव चद्दर से ढका मिला, जिसकी गला रेत कर हत्या की गई थी. जांच में पता चला कि युवक लखनऊ के बख्शी का तालाब थाना क्षेत्र के रुदही गांव का निवासी जगतपाल (40) है. एसयूवी मृतक की पत्नी पिंकी के नाम रजिस्टर्ड पाई गई. गाड़ी में बैंक पासबुक और चेक आदि मिलने से मामला प्रॉपर्टी से जुड़े होने का अनुमान लगाया जा रहा है. हालांकि पुलिस ने शव को पोस्टमार्टम के लिए भेज कर मामले की जांच शुरू कर दी है. राष्ट्रीय पार्टी का झंडा लगी सफारी गाड़ी में फावड़ा और केरोसिन ऑयल भी बरामद हुआ है. आशंका व्यक्त की जा रही है कि शव को फावड़े या कोरोसिन के जरिए ठिकाने पर लगाने की कोशिश की जानी थी. इससे पहले ही ग्रामीणों की सूचना पर घटनास्थल पर पुलिस टीम गई और मामले की तफ्तीश शुरू कर दी. पुलिस के मुताबिक मृतक हिस्ट्रीशीटर था. एसपी अनुराग वत्स ने कहा कि थाना जैदपुर अंतर्गत एक सफारी कार में एक व्यक्ति का शव मिला है, जिसकी पहचान लखनऊ के बख्शी का तालाब थाना क्षेत्र के रुदही गांव का निवासी जगतपाल के रूप में हुई है, मामले की जांच की जा रही है, जल्द ही खुलासा होगा.",crime
"Bihar: घर के बाहर घात लगाए बदमाशों ने टीचर को किया गोलियों से छलनी, हथियार लहराते हुए फरार","बिहार के बक्सर में अपराधी बेलगाम हो गए हैं. सदर प्रखंड के भटौलिया गांव में बदमाशों ने एक शिक्षक की गोली मारकर हत्या कर दी. जगदीशपुर पंचायत में 40 साल के स्थानीय निवासी और पेशे से टीचर सरोज कुमार सिंह की अज्ञात अपराधियों ने हत्या कर दी.  इस वारदात को उस वक्त अंजाम दिया गया जब वह अपने घर से निकलकर विद्यालय जा रहे थे. उसी वक्त एक अपाचे बाइक पर सवार होकर तीन की संख्या में आए बदमाशों ने उन्हें निशाना बनाते हुए गोलियों से भून दिया. गोलियां लगने से वह वहीं गिर पड़े और उनकी मौत हो गई. इसके बाद अपराधी हथियार लहराते हुए मौके से भाग गए. गोलियों की आवाज सुनकर घटनास्थल पर पहुंचे लोगों ने शिक्षक को उठाया और तुरंत अस्पताल पहुंचाया लेकिन डॉक्टरों ने उन्हें मृत घोषित कर दिया. बताया जा रहा है कि मृतक शिक्षक साल 2019 में अपराधियों की गोली के शिकार हुए अधिवक्ता चितरंजन सिंह के भाई हैं. मृतक सरोज कुमार सिंह भटौलिया मध्य विद्यालय में बतौर शिक्षक कार्यरत थे. जानकारी के मुताबिक मुफस्सिल थाना क्षेत्र के जगदीशपुर निवासी सरोज कुमार सिंह भटौलिया में शिक्षक होने के साथ-साथ अपना निजी विद्यालय भी चलाते थे. मंगलवार की सुबह वह हर दिन की भांति स्कूल जाने के लिए निकले. इसी बीच दरवाजे के पास ही पहले से घात लगाए बदमाशों ने बिना देर किए उन्हें गोलियों से छलनी कर दिया. शिक्षक की मौत के बाद ग्रामीण आक्रोशित हो गए. ग्रामीणों का कहना है कि एक तरफ जहां जिले में स्थानीय सांसद और केंद्रीय मंत्री अश्विनी कुमार चौबे पहुंचे हुए हैं, वहीं, श्रम मंत्री जीवेश मिश्रा और बिहार विधानसभा के अध्यक्ष विजय सिन्हा भी मौजूद हैं. ऐसे में इलाके की सुरक्षा चुस्त-दुरुस्त होनी चाहिए लेकिन हालात ऐसे बने हुए हैं कि अपराधी आराम से हत्या को अंजाम देकर मौके से भाग जाते हैं. बक्सर एसपी नीरज सिंह ने कहा कि मामले की जांच की जा रही है आरोपी जल्द हिरासत में होंगे.",crime
"सोनीपत: 24 लाख रुपये गबन का आरोपी सेंट्रल बैंककर्मी गिरफ्तार, तीन दिन के रिमांड पर",विस्तार हरियाणा के सोनीपत में काठ मंडी स्थित सेंट्रल बैंक ऑफ इंडिया की शाखा के तत्कालीन कर्मचारी को 24 लाख रुपये के गबन के आरोप में गिरफ्तार किया गया है। आरोपी रोहतक के साई-1 का रहने वाला निशांत है।,crime
"सोनीपत: नौकरी का झांसा देकर महिला को होटल में ले जाकर किया दुष्कर्म, आरोपी गिरफ्तार",विस्तार हरियाणा के सोनीपत के कुंडली क्षेत्र की महिला को नौकरी लगवाने का झांसा देकर सोनीपत शहर के एक होटल में ले जाकर दुष्कर्म करने का मामला सामने आया है। आरोपी कुंडली स्थित एक कंपनी में सुपरवाइजर है।,crime
"भिवानी नप घोटाला: चेक, रसीद या हो जमीन घोटाला, सब में 'नंबरदार' का नंबर","विस्तार हरियाणा के भिवानी में चेक, रसीद या हो जमीन घोटाला सब में एक व्यक्ति की भूमिका अहम नजर आ रही है। वह है नगर परिषद का 'नंबरदार'। नगर परिषद में नंबरदार के नाम से चर्चित अकाउंटेंट सुरेश कुमार का अब तक सामने आए सभी घोटालों में नाम सामने आया है।",crime
"मोहाली: रिश्वत मांगने के आरोप में आईटीआई का प्रिंसिपल गिरफ्तार, भ्रष्टाचार रोधी हेल्पलाइन पर की गई थी शिकायत",विस्तार मोहाली के फेज-5 स्थित आईटीआई के प्रिंसिपल को विजिलेंस विभाग ने 50 हजार रुपये रिश्वत मांगने के आरोप में गिरफ्तार किया है। इसकी शिकायत मुख्यमंत्री भगवंत मान द्वारा जारी भ्रष्टाचार रोधी हेल्पलाइन नंबर पर की गई थी।,crime
"चंडीगढ़: एमबीबीएस की छात्रा ने हाथ की नस काटकर लगाया फंदा, सुसाइड नोट में लिखा- मम्मी व मोनू सॉरी, मैं आपकी उम्मीदों पर खरा नहीं उतरी",विस्तार चंडीगढ़ के सेक्टर-22 में एमबीबीएस की एक छात्रा ने घर में चुन्नी के सहारे पंखे से फंदा लगाकर आत्महत्या कर ली। मृतका की पहचान सेक्टर-22 निवासी तारुसीखा (21) के रूप में हुई है।,crime
"चंडीगढ़: घर में घुसकर यूथ कांग्रेस के महासचिव पर हमला, दोनों हाथों और पैरों की हड्डी तोड़ी","विस्तार चंडीगढ़ के सेक्टर-52 में सोमवार सुबह यूथ कांग्रेस के महासचिव रवि राणा के घर में घुसकर लगभग 12 लोगों ने तलवार, डंडे और रॉड से हमला कर दिया। रवि राणा के सिर पर गंभीर चोटें आई हैं जबकि दोनों पैर व हाथों की हड्डी टूट गई है।",crime
"हरियाणा बोर्ड परीक्षा: युवकों के मोबाइल में मिले प्रश्न पत्र और उत्तर कुंजी, 10 केंद्रों की परीक्षा रद्द","विस्तार हरियाणा विद्यालय शिक्षा बोर्ड की सोमवार को हुई दसवीं की विज्ञान परीक्षा में सभी नियम ताक पर नजर आए। चार युवक ऐसे पकड़े गए, जिनके मोबाइल में प्रश्नपत्र और उत्तर कुंजी थी।",crime
भिवानी नगर परिषद घोटाला: ललित और गोल्डी के माध्यम से विनोद ने फर्जी खातों में डलवाए थे ढाई करोड़,"विस्तार हरियाणा के भिवानी में नगर परिषद घोटाले में नए नए खुलासे हो रहे हैं। पकड़े गए आरोपी ललित और गुलशन उर्फ गोल्डी ने खुलासा किया है कि उनके माध्यम से ढाई करोड़ रुपये फर्जी खाते में ट्रांसफर किए गए थे, जिनके बदले हमें कमीशन दिया गया था।",crime
"अवैध संबंध का विरोध कर रही थी पत्नी, पति ने प्रेमिका संग बनाया खतरनाक प्लान... पुलिस भी हैरान","बिहार के कैमूर से सनसनीखेज खबर सामने आई है. जहां एक पत्नी को अपने पति के अवैध संबंध का विरोध करना भारी पड़ गया. आरोपी पति ने अपने अवैध संबंध को तरजीह देते हुए पत्नी को रास्ते से हटाने का ऐसा खतरनाक प्लान बनाया कि पुलिस भी हैरान हो गई. यह वारदात कैमूर के मोहनिया की बताई जा रही है, जहां पति ने धारदार हथियार से पत्नी की काटकर हत्या कर दी और उसके बाद फरार हो गया. घटना के बाद मृतका के पिता ने मोहनिया थाने में आवेदन देकर इंसाफ की गुहार लगाई. जिसके बाद पुलिस ने आरोपी की गिरफ्तारी के लिए विशेष टीम का गठन किया. पुलिस ने टीम बनाने के बाद पूरे मामले की जांच शुरू की. पुलिस ने आरोपी ओम शंकर उर्फ जनक चौधरी को रोहतास के रत्तुबिगहा डालमियानगर से गिरफ्तार कर लिया. साथ ही आरोपी की प्रेमिका रूबी देवी को भी गिरफ्तार कर लिया है. पुलिस ने लोहे के उस धारदार हथियार को भी बरामद कर लिया है, जिससे महिला की हत्या की गई थी. आरोपी और उसकी प्रेमिका ने हत्या की बात को स्वीकार करते हुए पुलिस को सारी कहानी विस्तार से बताई. मामले का खुलासा करते हुए मोहनिया के डीएसपी फैज अहमद ने बताया कि 15 अप्रैल को मोहनिया के ग्राम बघनी में पुनीता देवी को उसके पति ओम शंकर उर्फ जनक चौधरी ने धारदार हथियार से काटकर हत्या कर दी. ओम शंकर की पत्नी पुनीता अपने पति के अवैध संबंध से परेशान थी. वो लगातार दूसरी औरत के साथ संबंध बनाए हुए था और परिवार पर ध्यान नहीं दे रहा था. इसी दौरान एक दिन पुनीता ने उसे खूब सुनाया. उसके बाद पति और उसकी प्रेमिका ने उसकी हत्या की साजिश रची. आरोपी की गिरफ्तारी के लिए डीएसपी के नेतृत्व में एक टीम का गठन किया गया था, जिसमें मोहनिया थाना के पदाधिकारी के अलावा डीआईयू के कर्मी भी शामिल थे. टीम ने तुरंत एक्शन लेते हुए सोमवार को आरोपी पति को धर दबोचा. उसके बाद पुलिस की पूछताछ में हत्या के कारणों का खुलासा किया गया. साथ ही प्रेमिका रूबी देवी को भी गिरफ्तार कर लिया गया. कैमूर एसपी राकेश कुमार ने कहा कि घटना का खुलासा करने वाले पुलिसकर्मियों को प्रोत्साहित किया जाएगा.",crime
"दिल्ली: शिकंजे में सोनू शेख, VHP-बजरंग दल पर FIR... पढ़ें जहांगीरपुरी हिंसा के 7 बड़े अपडेट","राजधानी दिल्ली के जहांगीरपुरी में हनुमान जयंती के मौके पर हुई हिंसा मामले में पुलिस अब तक 24 आरोपियों को गिरफ्तार कर चुकी है. इस हिंसा में शामिल दो नाबालिग भी पुलिस हिरासत में हैं. हिंसा के बाद इलाके में शांति कायम रह सके इसके लिए केंद्रीय गृह मंत्रालय ने सीआरपीएफ और आरएएफ की पांच कंपनियां और भेजीं हैं. ये कंपनियां पूरे इलाके में पेट्रोलिंग कर रही हैं और संदिग्ध लोगों पर नजर रख रही हैं. वहीं, दिल्ली पुलिस ने इलाके की अमन समितियों के साथ बैठक करके दोनों समुदायों से शांति बनाए रखने को कहा है. आइए जानते हैं कि सोमवार को दिनभर में जहांगीरपुरी हिंसा मामले में क्या-क्या हुआ. 1. फायरिंग करने वाला सोनू शेख पुलिस गिरफ्त में हनुमान जयंती के मौके पर हिंसा के दौरान फायरिंग करने वाले सोनू शेख को पुलिस ने गिरफ्तार कर लिया है. जहांगीरपुरी में हिंसा के बाद 17 अप्रैल को सोशल मीडिया पर हमले का एक वीडियो वायरल हो रहा था जिसमें नीला कुर्ता पहने शख्स फायरिंग कर रहा था. इसकी पहचान सोनू शेख के रूप में हुई है और इसे पुलिस ने गिरफ्तार कर लिया है. 28 वर्षीय सोनू शेख जहांगीरपुरी के सी ब्लॉक का रहने वाला है. दिल्ली पुलिस पहले ही सोनू के भाई को हिरासत में ले चुकी है. 2. विहिप और बजरंग दल के खिलाफ मामला दर्ज दिल्ली पुलिस ने जहांगीरपुरी हिंसा मामले में विश्व हिंदू परिषद और बजरंग दल के खिलाफ मामला दर्ज किया है. आरोप है कि शोभयात्रा के आयोजकों ने जुलूस के लिए पुलिस से इजाजत नहीं ली थी. जिसके इसके साथ ही विश्व हिंदू परिषद के जिला सेवा प्रमुख प्रेम शर्मा को गिरफ्तार किया है. 3. 48 घंटों में इलाके में फिर हुआ पथराव सोमवार को जहांगीरपुरी इलाके में 48 घंटे के भीतर फिर से पथराव हुआ. दरअसल, पुलिस हिंसा के दौरान फायरिंग करने वाले आरोपी सोनू शेख को गिरफ्तार करने गई थी. इसी दौरान सोनू शेख के पड़ोसियों ने पुलिस की टीम पर पथराव शुरू कर दिया.  4. बोतल सप्लाई करना वाला कबाड़ का व्यापारी गिरफ्तार इसके साथ ही हिंसा में शामिल आरोपी शेख हमीद पुत्र शेख ओयद अली को गिरफ्तार किया गया है. शेख हमीद कबाड़ का व्यापारी है. पुलिस की पूछताछ में शेख हमीद ने खुलासा किया है कि हिंसा के लिए उसने बोतलें सप्लाई की थीं जिनका इस्तेमाल घटना के दौरान पथराव के लिए किया गया था. 5. पुलिस कमिश्नर राकेश अस्थाना ने दिया ये जवाब दिल्ली पुलिस कमिश्नर राकेश अस्थाना ने जहांगीरपुरी हिंसा को लेकर प्रेस कॉन्फ्रेंस के दौरान सोमवार को सभी सवालों का जवाब देते हुए अफवाह फैलानेवालों पर कड़ी कार्रवाई करने की बात कही है. दिल्ली पुलिस कमिश्नर से जब यह पूछा गया कि क्या हनुमान जयंती के मौके पर शोभायात्रा के दौरान जो हिंसा भड़की थी वह लंबी साजिश का हिस्सा थी? इसके जवाब में राकेश अस्थाना ने कहा कि फिलहाल इस मामले की जांच की जा रही है. उन्होंने उस दिन की घटना के बारे में बताते हुआ कहा कि सवा 6 बजे जुलूस में टकराव हुआ. पत्थरबाजी शुरू हुई. पुलिस ने स्थिति नियंत्रण करने की कोशिश की. राकेश अस्थाना ने बताया कि हिंसा की जांच के लिए 14 टीम बनाई है. हर एंगल से जांच करेगी. उन्होंने इस बात से इनकार किया है कि मस्जिद के सामने झंडा लगाने की कोशिश की गई थी. 6. अंसार और असलम की पुलिस कस्टडी बढ़ाई गई जहांगीरपुरी इलाके में हुई हिंसा के सात आरोपितों को पुलिस ने सोमवार को रोहिणी कोर्ट में पेश किया. अदालत ने अंसार और असलम की पुलिस कस्टडी दो दिनों के लिए और बढ़ा दी है. 7. सरकार चाहती थी कि हिंसा होः ओवैसी जहांगीरपुरी हिंसा मामले को लेकर एआईएमआईएम चीफ असदुद्दीन ओवैसी ने दिल्ली और केंद्र सरकार पर जमकर हमला बोला. ओवैसी ने कहा, दिल्ली पुलिस के कमिश्नर ने खुद ये कहा है कि जहांगीरपुरी में जो जुलूस निकाला गया वो बिना इजाजत के निकाला गया. जब जुलूस निकाला जा रहा था तब पुलिस क्या कर रही थी? पुलिस तमाशा देखने के लिए बैठी थी? और जुलूस में हथियारों की क्या जरूरत थी? ओवैसी ने कहा, लोगों के हाथों में कट्टा-पिस्टल थी. क्या तलवार और कट्टा निकलना धार्मिक है. कई तरह के भड़काऊ नारे भी लगाए गए. जहांगीरपुरी मामले में वृंदा करात और एम तिवारी ने आरोप लगाया है कि दिल्ली के जहांगीरपुरी में निकाली गई यात्रा में लोग हथियारों से लैस थे. जिसमें कई लोग तलवारें, लाठियां और हथियार लिए हुए थे। दिल्ली पुलिस आयुक्त को लिखे पत्र में दोनों ने घटना में पुलिस की भूमिका पर भी सवाल उठाए हैं. साथ ही कहा है कि शोभा यात्रा के दौरान इन हथियारों को खुलेआम लहराया गया.",crime
विजिलेंस की कार्रवाई: भिवानी में प्रदूषण नियंत्रण बोर्ड के एसडीओ को 28 हजार रुपये रिश्वत लेते पकड़ा,विस्तार हरियाणा में राज्य चौकसी ब्यूरो करनाल व मुख्यमंत्री उड़नदस्ते की संयुक्त टीम ने सोमवार को भिवानी में प्रदूषण नियंत्रण बोर्ड के एसडीओ को 28 हजार रुपये की रिश्वत लेते हुए गिरफ्तार किया।,crime
किशोरी को लेकर फरार दूसरे समुदाय का युवक मुंबई में पकड़ाया,"मुुरादाबाद, 18 अप्रैल (हि.स.)। मुरादाबाद के पाकबड़ा थाना क्षेत्र में किशोरी को लेकर फरार दूसरे समुदाय के एक युवक को मुंबई में पकड़ लिया गया है। पुलिस प्रेमी युगल को पाकबड़ा ले आई। किशोरी को परिजनों के हवाले कर दिया गया, जबकि आरोपित युवक को सोमवार शाम को कोर्ट में पेश करने के बाद जेल भेजा गया। पाकबड़ा थाना क्षेत्र के जुमेरात चौक निवासी आदिल मोबाइल की दुकान चलाता है। इसके अलावा वह एसी ठीक करने का भी काम करता है। आदिल की मुलाकात इंस्टाग्राम पर नया मुरादाबाद स्थित सुपरटेक में रहने वाली नाबालिग से बात हुई। प्रेमी युगल अलग-अलग सम्प्रदाय के हैं। इंस्टाग्राम से बात होते-होते मोबाइल नम्बरों का भी आदान-प्रदान हो गया। इसके बाद दोनों में बातचीत शुरू हो गई। 14 अप्रैल को किशोरी को बहला फुसलाकर भगा ले गया। किशोरी के घर न होने पर परिजन परेशान हो गए। परिजनों ने आदिल के खिलाफ पुलिस को तहरीर दी। पुलिस ने आदिल के खिलाफ अपहरण का मुकदमा दर्ज कर लिया। अलग अलग सम्प्रदाय होने के कारण इलाके में तनाव का माहौल था। पुलिस ने कड़ी मेहनत के बाद पांच दिन में प्रेमी युगल को मुम्बई से पकड़ लिया। पुलिस प्रेमी युगल को पकड़कर थाने ले आई। पुलिस ने नाबालिग किशोरी को परिजनों के सुपुर्द कर दिया, जबकि युवक को बहला फुसलाकर ले जाना, दुष्कर्म करने के साथ पॉक्सो एक्ट की कार्रवाई करके जेल भेज दिया गया है। हिन्दुस्थान समाचार/निमित",crime
मोबाइल स्नैचिंग के चक्कर में बाइक छोड़ भागा बदमाश,"दिल्ली में लगातार बढ़ते स्नैचिंग के मामलों को देखते हुए पुलिस ने अपनी सतर्कता बढ़ा दी है. इसी कड़ी में दक्षिण पश्चिमी जिले की एंटी स्नैचिंग सेल ने एक आरोपी को गिरफ्तार करते हुए 10 मामलों का खुलासा किया है.  नई दिल्ली: दक्षिण पश्चिमी जिले के एंटी स्नैचिंग सेल ने स्नैचिंग के मामले में शामिल एक बदमाश को गिरफ्तार किया है. आरोपी के गिरफ्तारी से 10 मामलों का खुलासा किया गया है. आरोपी के पास से पांच मोबाइल फोन और एक मोटरसाइकिल बरामद की गई है. इसकी पहचान अमन कन्याल के रूप में हुई है, जो मूल रूप से दिल्ली के राज नगर पालम इलाके का रहने वाला है.  दक्षिण पश्चिम जिले के डीसीपी मनोज जी ने मामले की जानकारी देते हुए बताया कि 22 फरवरी को शिकायतकर्ता सुनील कुमार ने सागरपुर थाने में मामला दर्ज कराया. उसने बताया कि वह एक मजदूर है, जब वह काम पर जा रहा था तो किसी से फोन पर बात कर रहा था, तभी एक बाइक सवार बदमाश आया और उसका मोबाइल फोन छीनकर भागने की कोशिश की. इस दौरान वह टेंपू से टकरा गया, जिसके बाद वह अपनी बाइक मौके पर ही छोड़कर और फोन लेकर भाग गया. इस संबंध में सागरपुर पुलिस स्टेशन में मामला दर्ज किया गया है. अपराध की गंभीरता को भागते हुए आरोपी को पकड़ने के लिए एंटी स्नैचिंग टीम का गठन किया गया. फिलहाल पुलिस ने इस मामले में आरोपी को गिरफ्तार कर लिया है. जांच में यह पता चला है कि वह आरोपी ड्रग एडिक्ट है, जो अपनी नशे की की जरूरतों को पूरा करने के लिए मोबाइल फोन स्नैच किया करता था. आरोपी ने खुलासा किया कि उसने अपनी बाइक के चोरी होने का मामला पीएस पालम गांव थाना में दर्ज कराया है, जिसे स्नैचिंग के दौरान वह मौके पर छोड़कर भाग गया था. फिलहाल पुलिस ने आरोपी को गिरफ्तार कर लिया है, और उसके खिलाफ धारा में मामला दर्ज कर जांच जारी है.",crime
गोली कांड के आरोपित के घर कोतवाल लेकर पहुंच गये बुलडोजर,"बागपत, 18 अप्रैल (हि.स.)। यूपी के बागपत जिले में बुलडोजर देखते ही गोलीकांड के मुख्य आरोपित ने पुलिस के सामने सरेंडर कर दिया। आरोपित ने छह साथियों के साथ मिलकर बागपत के केतीपुरा मोहल्ले में एक परिवार पर हमला बोला था। मुख्य आरोपित के सरेंडर करते ही तीन और आरोपित ने कोतवाली पहुंचकर खुद को पुलिस के हवाले किया। यूपी और एमपी में चल रहे बुलडोजर का खौफ बागपत के बदमाशों पर भी दिखाई देने लगा है। बागपत नगर के केतीपुरा मौहल्ले में गोलीकांड के आरोपितों को पुलिस रविवार देर शाम तक तलाशती रही लेकिन नहीं मिले। सोमवार को कोतवाल बागपत ओमप्रकाश ने बुलडोजर का सहारा लिया तो बदमाश नतमस्तक हो गये। बुलडोजर जैसे ही केतीपुरा मोहल्ले में मुख्य आरोपित चांद के घर पहुंचा, आरोपित चांद ने थाने पहुंचकर खुद को पुलिस के हवाले कर दिया। बता दें कि रविवार को 1500 रुपये के लेन देन के मामले में आरोपित चांद ने भुरा के परिवार पर अपने छह साथियों के साथ हमला किया था, जिसमें भूरा के भाई महताब को गर्दन में गोली लगी थी और उसको मेरठ अस्पताल में भर्ती कराया गया था। इस हमले में भूरा के परिवार के कई लोग घायल हुए थे। भूरा ने हमले के आरोप में चांद, रिजवान, इमराज, राजा, सानू, इलियास, रिहान के खिलाफ मामला दर्ज कराया था। तीन ओर आरोपितों ने किया सरेंडर चांद के सरेंडर करते ही अन्य आरोपितों ने भी थाने की रास्ता पकड़ लिया है। सोमवार को बुलडोजर की चेतावनी मिलते ही तीन अन्य आरोपितोंं ने भी थाने पहुंचकर पुलिस के सामने आत्मसमर्पण कर दिया। कोतवाली प्रभारी ओमप्रकाश का कहना है कि अन्य आरोपी भी आज देर शाम तक पुलिस गिरफ्त में होंगे। हिन्दुस्थान समाचार/सचिन त्यागी",crime
साढ़े नौ किलो गांजे के साथ आरोपी गिरफ्तार,"राजधानी दिल्ली में अपराध के साथ-साथ नशे का भी चलन खूब चला है. यहां अवैध नशीले पदार्थ तस्करी कर खूब लाए जाते हैं. सोमवार को वज़ीराबाद पुलिस ने साढ़े नौ किलो गांजे के साथ एक को गिरफ्तार किया है.  नई दिल्ली : वजीराबाद थाना पुलिस ने एक ड्रग पेडलर को करीब साढ़े 9 किलो गांजे के साथ गिरफ्तार किया. आरोपी पर पूर्व में कई आपराधिक मामले भी दर्ज हैं. फिलहाल आरोपी को गिरफ्तार कर जेल भेज दिया गया है.  जिले के डीसीपी सागर सिंह कलसी ने बताया कि 16 अप्रैल को वजीराबाद थाना इलाके में पुलिस पेट्रोलिंग कर रही थी. टीम ने बुराड़ी झड़ौदा पुस्ते पर एक संदिग्ध शख्स को स्कूटी से आते हुए देखा, जो पुलिस को देखकर वापस भागने की कोशिश करने लगा. पुलिस टीम ने तुरंत ही पीछा करते हुए आरोपी को गिरफ्तार कर लिया, जिसकी पहचान शुभम (25 साल) के तौर पर हुई. तलाशी के दौरान आरोपी के पास से करीब साढ़े 9 किलो गांजा बरामद किया गया और आरोपी को गिरफ्तार कर मामला दर्ज किया गया. पूछताछ में आरोपी शुभम ने बताया कि यह गांजा उसने शालीमार बाग केला गोदाम के पास से एक महिला से खरीदा था और उसे नॉर्थ ईस्ट डिस्ट्रिक्ट में सप्लाई करने जा रहा था. पुलिस टीम ने आरोपी को पहले ही गिरफ्तार कर लिया. साथ ही आरोपी ने पुलिस को बताया कि उस पर पूर्व में हत्या का प्रयास, दंगा भड़काने, आर्म्स एक्ट और एक्साइज एक्ट के मामले प्रेम नगर और वजीराबाद थाने में मामले दर्ज हैं. इसके माता-पिता दोनों इलाके के घोषित अपराधी भी हैं. आरोपी को गिरफ्तार करने के बाद पुलिस मामले की पड़ताल करते हुए आरोपी से पूछताछ कर रही है कि गांजा सप्लाई करने वाली महिला कौन थी.",crime
"पंजाब: लुधियाना में दो दिन से लापता युवक का शव मिला, बटाला में झाड़ियों में लाश मिलने से सनसनी","विस्तार  लुधियाना के नूरवाला गांव के नजदीक सोमवार को उस समय सनसनी फैल गई, जब दो दिनों से लापता युवक का शव संदिग्ध हालात में बरामद हुआ। राहगीरों ने युवक का शव देखते ही थाना मेहरबान की पुलिस को सूचित कर दिया। पुलिस ने मृतक के शव को कब्जे में लेकर पोस्टमार्टम के लिए सिविल अस्पताल भेज दिया है। मृतक की पहचान फिल्लौर निवासी 26 वर्षीय सचिन भट्टी के रूप में हुई है। थाना मेहरबान के एसएचओ हरप्रीत सिंह ने बताया कि युवक अपने पिता के साथ ही काम करता था। वह 16 अप्रैल को घर से अपनी बहन की एक्टिवा पर जॉब के लिए इंटरव्यू देने निकला था। उस समय वह अपना मोबाइल भी घर पर ही छोड़ गया था। जब वह घर नहीं पहुंचा तब उसके परिजन ढूंढने निकले लेकिन सोमवार को उसका शव नूरवाला गांव के नजदीक क्षत-विक्षत हालत में मिला है। पुलिस की टीम ने मौके पर जाकर देखा कि मृतक के शव पर कोई घाव नहीं मिला। मृतक के शव को पोस्टमार्टम के लिए सिविल अस्पताल भेज दिया है। मंगलवार को मेडिकल बोर्ड पोस्टमार्टम करेगा। मृतक की पोस्टमार्टम रिपोर्ट आने के बाद ही मौत के कारणों का पता चल सकेगा।  बटाला में रेलवे लाइन के पास झाड़ियों में शव मिला बटाला के मुर्गी मोहल्ला के नजदीक रेलवे लाइन के पास सोमवार को झाड़ियों में एक अज्ञात युवक का शव बरामद हुआ। मौके पर पहुंची बटाला जीआरपी ने शव को कब्जे में लेकर शिनाख्त के लिए सिविल अस्पताल भेज दिया है। खबर लिखे जाने तक रेलवे पुलिस जांच पड़ताल में जुटी रही। इस संबंध में जीआरपी प्रभारी गुरनाम सिंह ने बताया कि सोमवार शाम को लोगों ने पुलिस को सूचना दी कि एक युवक का शव झाड़ियों में पड़ा है। उन्होंने बताया कि मृतक युवक की उम्र करीब 30 साल है। इस संबंध में 174 की कार्रवाई की गई है। पोस्टमार्टम की रिपोर्ट आने के बाद ही मौत के कारणों की पुष्टि हो सकेगी।",crime
फर्जी चेकिंग दिखाने और झूठे तथ्य प्रस्तुत करने में विद्युतकर्मी पाए गए दोषी,"-कपड़ा कारोबारी ने जेई रवि रंजन, संजीव रुहेला आदि विद्युतकर्मियों पर फर्जी चेकिंग दिखाकर उत्पीड़न करने का लगाया था आरोप मुुरादाबाद, 18 अप्रैल (हि.स.)। कोतवाली थाना क्षेत्र के बुध बाजार स्थित कपड़े के एक शोरूम में फर्जी चेकिंग दिखाने और झूठे तथ्य प्रस्तुत करने में विद्युतकर्मी दोषी पाए गए हैं। जांच रिपोर्ट के आधार पर डीआईजी शलभ माथुर ने जिलाधिकारी से कार्रवाई की अपील की है। कपड़ा कारोबारी नवनीत वार्ष्णेय ने जेई रवि रंजन, संजीव रुहेला आदि विद्युतकर्मियों पर फर्जी चेकिंग दिखाकर उत्पीड़न करने का आरोप लगाया था। नवंबर 2020 में विद्युतकर्मियों ने अपनी रिपोर्ट में जिस तारीख को चेकिंग कर कनेक्शन काटने का जिक्र किया था। वास्तव में उस तारीख में चेकिंग की ही नहीं गई, न ही उपभोक्ता का कनेक्शन काटा गया। इसकी एवज में उपभोक्ता पर भारी भरकम जुर्माना भी लगा दिया गया था। इस मामले में उपभोक्ता ने जनसुनवाई पोर्टल पर शिकायत दर्ज कराई। साथ ही जिला प्रशासन की मदद ली। तत्कालीन जांच अधिकारी एडीएम फाइनेंस प्रीति जायसवाल की रिपोर्ट में भी विद्युत निगम के जेई और उनके साथियों को दोषी पाया गया था। विद्युत कर्मियों की अपील पर इस मामले की दोबारा जांच कराई गई। अब अपर जिलाधिकारी और नगर मजिस्ट्रेट की जांच में भी विद्युतकर्मियों को दोषी पाया गया है। कल्पना साड़ी शोरूम के मालिक नवनीत वार्ष्णेय का कहना है कि वह अपने प्रतिष्ठान का विद्युत भार बढ़वाने बिजलीघर गए थे। वहां उनसे इस कार्य के लिए रिश्वत मांगी गई थी। आरोप है कि उपभोक्ता ने इनकार किया तो कुछ दिन बाद जेई ने बदले की भावना से फर्जी चेकिंग रिपोर्ट भरी थी। जांच में उपभोक्ता ने अपनी दुकान के सीसीटीवी फुटेज के माध्यम से चेकिंग को फर्जी सिद्ध कर दिया था। अब जांच रिपोर्ट के आधार पर उपभोक्ता ने प्रशासन से जेई रवि रंजन, संविदा कर्मी संजीव रुहेला और उनके साथियों के खिलाफ कार्रवाई की अपील की है। हिन्दुस्थान समाचार/निमित",crime
"जहांगीरपुरी हिंसा के दौरान खाली बोतलें सप्लाई करने वाला शख्स गिरफ्तार, जानें अब तक कितने लोग हुए गिरफ्तार","दिल्ली पुलिस ने राष्ट्रीय राजधानी में हाल ही में हुई सांप्रदायिक हिंसा में शामिल होने के आरोप में 36 वर्षीय एक स्क्रैप डीलर (कबाड़ का काम करने वाला) को गिरफ्तार किया है। अधिकारियों ने सोमवार को यह जानकारी दी। गिरफ्तार व्यक्ति की पहचान जहांगीरपुरी निवासी शेख हमीद के रूप में हुई है।  पुलिस ने कहा कि पूछताछ के दौरान, हमीद ने खुलासा किया कि उसने बोतलों की आपूर्ति की थी, जिसका इस्तेमाल झड़पों और पथराव के दौरान फेंकने के लिए किया गया था। पुलिस ने अब तक हमीद सहित 22 लोगों को गिरफ्तार किया है और 2 किशोरों को भी गिरफ्तार किया गया है।  गिरफ्तार लोगों में शेख हमीद (36), सलीम उर्फ चिकना (36), जाहिद (20), अंसार (35), शाहजाद (33), मुख्तार अली (28), मोहम्मद अली (18), आमिर (19), अक्सर (26), नूर आलम (28), मोहम्मद असलम (21), जाकिर (22), अकरम (22), इम्तियाज (29), मोहम्मद अली (27), अहीर (37), शेख सौरभ (42), सूरज (21), नीरज (19), सुकेन (45), सुरेश (43) और सुजीत सरकार (38) - सभी जहांगीरपुरी के रहने वाले हैं।  विशेष रूप से, मामला औपचारिक रूप से दिल्ली पुलिस की अपराध शाखा (क्राइम ब्रांच) को स्थानांतरित कर दिया गया है। इससे पहले दिन में दिल्ली पुलिस आयुक्त राकेश अस्थाना ने कहा था, ""अपराध शाखा ने लगभग 14 टीमों का गठन किया है, जो सभी कोणों (एंगल) से घटना की जांच करेगी। उन्होंने कल से ही जांच शुरू कर दी है और हम जांच के दौरान नियमित रूप से अपडेट साझा करेंगे।""  आईएएनएस के इनपुट के साथ",crime
साइबर ठगों ने अकाउंट से उड़ाए 3392 रुपये,"मुुरादाबाद, 18 अप्रैल (हि.स.)। ठाकुरदारा नगर निवासी युवक का अकाउंट हैक करके उसके बैंक खाते से साइबर ठगों ने करीब साढ़े तीन हजार की रकम गायब कर दी। इस मामले में कोतवाली प्रभारी को शिकायत पत्र देकर कार्रवाई की मांग की है।  नगर के मोहल्ला सिद्धार्थ नगर निवासी विशेष कुमार नवल पुत्र कृष्ण कुमार नवल ने कोतवाली में तहरीर देकर कहा कि उसका खाता टीएमयू मुरादाबाद में संचालित है। रविवार देर रात्रि के वक्त करीब 2 बजे उसके खाते से 3392 रुपये की रकम साइबर ठगों ने अकाउंट से गायब कर दी। इस मामले को लेकर कोतवाली में रिपोर्ट दर्ज कराने को तहरीर दी गई है। हिन्दुस्थान समाचार/निमित",crime
"पंजाब: गैंगस्टर से आतंकी बने अर्श डल्ला के दो साथी गिरफ्तार, विदेश निर्मित एमपी-5 गन और 44 कारतूस बरामद",विस्तार पंजाब पुलिस के इंटेलिजेंस विंग ने सोमवार को भगोड़े गैंगस्टर से आतंकी बने अर्शदीप सिंह उर्फ अर्श डल्ला के दो करीबी साथियों को गिरफ्तार कर लिया। हर्ष कुमार और उसका साथी राघव दोनों कोट इस्से खां जिला मोगा के निवासी हैं।,crime
तीन शातिर ठग गिरफ्तार,"करीमगंज (असम), 18 अप्रैल (हि.स.)। करीमगंज जिला के लखीसर रोड इलाके से स्थानीय लोगों ने तीन शातिर ठगों को पकड़कर पुलिस को सौंप दिया। पुलिस ने सोमवार को बताया कि शहर के लखीसर रोड इलाके में स्थित एसबीआई के एटीएम काउंटर पर तीन संदिग्धों को देखे जाने के बाद एक युवक ने घटना की जानकारी आसपास मौजूद लोगों को दी। सूचना मिलते ही मौके पर पहुंचे स्थानीय लोगों ने तीनों संदिग्ध युवक को पकड़कर करीमगंज सदर पुलिस को सौंप दिया। पकड़े गए युवकों के पास से नगद 1 लाख 80 हजार रुपए, लगभग 40 एटीएम काई, कई मोबाइल फोन सहित अन्य आपत्तिजनक कागजात बरामद किये गये हैं। गिरफ्तार तीनों आरोपितों की पहचान वीर बहादुर, अनुराग निषाद और आनंद कुमार के रूप में की गई है। गिरफ्तार तीनों आरोपित उत्तर प्रदेश के कानपुर के रहने वाले बताए गए हैं। पकड़े गए तीनों युवक लोगों को एटीएम काउंटर में मदद करने के बहाने एटीएम बदलकर फरार हो जाते थे। बाद में पैसा निकाल लिया करते थे। पुलिस इस संबंध में एक प्राथमिकी दर्ज कर गिरफ्तार तीनों से पूछताछ कर रही है। हिन्दुस्थान समाचार/असरार/ अरविंद",crime
"जींद: गांजे के साथ पकड़े गए युवक की पीजीआई में मौत, जेल में बिगड़ी थी तबीयत, परिजनों ने किया हंगामा",विस्तार हरियाणा के जींद में जुलाना के वार्ड चार से पांच दिन पहले 580 ग्राम गांजे के साथ पकड़े गए युवक पप्पी की पीजीआई रोहतक में मौत हो गई। पप्पी को 14 अप्रैल को अदालत के आदेश पर जेल भेजा गया था।,crime
"पत्थरबाजों पर क्राइम ब्रांच ने कसा शिकंजा, धरपकड़ तेज","नई दिल्ली। टीम डिजिटल। जहांगीरपुरी हिंसा मामले की जांच करने के लिए क्राइम ब्रांच और दिल्ली एफएसएल की टीम सोमवार सुबह घटनास्थल पर पहुंचकर मस्जिद के आसपास फोटोग्राफी की और फॉरेंसिक सबूत जुटाए। जबकि मस्जिद व उसके आसपास की गलियों में जाकर उन छतों का मुआयना किया जहां से पथराव किए गए थे। मस्जिद के आसपास की दुकानों के पास भी फोटोग्राफी और जांच की गई। फॉरेंसिक टीम मस्जिद की खिड़कियों, दीवारों, सीढ़ी और टॉप फ्लोर से फिंगर प्रिंट्स सबूत जुटाए। 8 लोग हिरासत में लिए गए... क्राइम ब्रांच सूत्रों के मुताबिक, सोमवार सुबह से 8 लोग जहांगीरपुरी से हिरासत में लिए गए हैं और कुछ अन्य लोग हैं जिनको लगातार क्राइम ब्रांच की टीम कुशल चौक, सी ब्लॉक और जहांगीरपुरी के अन्य इलाकों से उठा रही है। सीसीटीवी फुटेज और वायरल वीडियो के माध्यम से दिल्ली पुलिस के पास बड़ी मात्रा में ऐसे विजुअल आए हैं जिनमें तमाम चेहरे हिंसा करते हुए नजर आ रहे थे। इन सभी वीडियो को क्राइम ब्रांच के साथ साझा किया गया है और उन्हें वीडियो में जो चेहरे नजर आए हैं उनके आधार पर क्राइम ब्रांच लगातार धड़ पकड़ कर रही है। हालांकि तफ्तीश के लिए एसआईटी का गठन किया गया है, जिसमें एक डीसीपी, पांच एसीपी और दस इंस्पेक्टर शामिल किए गए हैं। बांग्लादेशी एंगल से भी जांच करेगी क्राइम ब्रांच... यह टीम अलग-अलग कोण से पूरे मामले की छानबीन करेगी और यह पता लगाने की कोशिश करेगी कि इन दंगों के पीछे किस तरह की साजिश थी। इस टीम को पकड़े गए आरोपियों की कॉल डिटेल्स खंगालने, फैसियल रिकॉग्निशन सिस्टम के जरिए आरोपियों की पहचान करने, डंप डाटा के जरिये वहां मौजूद लोगों के बारे में जानकारी जुटाने आदि जांच करने के लिए कहा गया है। इस मामले में इस तरह के आरोप भी सामने आए हैं कि बांग्लादेशी लोगों ने इस पूरे हमले को अंजाम दिया है। इसे ध्यान में रखते हुए भी क्राइम ब्रांच की टीम छानबीन करेगी और पुलिस यह पता लगाने की कोशिश करेगी कि इस मामले में किस तरीके से पूरी साजिश को रचा गया और कैसे यहां पर पूरे घटनाक्रम को अंजाम दिया गया।",crime
"गोली लगने से घायल एसआई के घर पहुंचे कमिश्नर, बहादुरी को किया सलाम","नई दिल्ली। टीम डिजिटल। जहांगीरपुर में हनुमान जयंती पर हुई हिंसा में घायल हुए दिल्ली पुलिस के एसआई मेदालाल से दिल्ली पुलिस कमिश्नर राकेश अस्थाना ने मुलाकात की है। उन्होंने सब इंस्पेक्टर से उसका हालचाल पूछा और उसकी बहादुरी को सलाम किया। उन्होंने पुलिस विभाग की तरफ से उसे हर संभव मदद करने का आश्वासन भी दिया। जानकारी के अनुसार, बीते शुक्रवार को हनुमान जयंती की शोभायात्रा जहांगीर पुरी में निकाली जा रही थी। इसी दौरान कुछ लोगों ने शोभायात्रा पर हमला कर दिया था वहां पर पथराव होने के साथ ही गोली भी चलाई गई थी जिसमें गोली लगने से एसआई मेदा लाल घायल हुआ था। उसे अस्पताल में उपचार के लिए ले जाया गया था जहां से बाद में उसे छुट्टी दे दी गई। दिल्ली पुलिस कमिश्नर राकेश अस्थाना बीते 14 अप्रैल से 17 अप्रैल तक छुट्टी पर थे वहां से लौटते ही वह सबसे पहले दंगे में घायल हुए सब इंस्पेक्टर मेदा लाल के घर पहुंचे और उसका हालचाल जाना। पुलिस कमिश्नर ने सब इंस्पेक्टर मेदा लाल को बताया कि पूरी दिल्ली पुलिस की फोर्स को उसके साहस और सूझबूझ पर नाज है। उसकी सूझबूझ के चलते दंगों को जल्दी रोकने में पुलिस कामयाब रही। उन्होंने मेदा लाल की प्रशंसा करने के साथ ही उसे हर संभव मदद करने का आश्वासन दिया उन्होंने कहा कि इस मुश्किल घड़ी में दिल्ली पुलिस उसके साथ खड़ी है।",crime
दंगे में बच्चों का प्रयोग करने वालों पर दर्ज हो मामला : एनसीपीसीआर,नई दिल्ली। टीम डिजिटल। जहांगीरपुरी में हनुमान जन्मोत्सव की शोभा यात्रा के दौरान हुए दो गुटों में दंगों में कई बच्चों का भी प्रयोग किया गया। उन्हें भड़काकर पत्थर फेंकने जैसी वारदात में शामिल किया गया। जिसे लेकर राष्ट्रीय बाल अधिकार संरक्षण आयोग (एनसीपीसीआर) ने काफी सख्त रूख अपनाते हुए दिल्ली पुलिस को नोटिस जारी किया है। एनसीपीसीआर के नोटिस में कहा गया है कि जिन लोगों ने दंगों के दौरान बच्चों को गुमराह करने व प्रयोग किया है उनके खिलाफ मामला दर्ज किया जाए और पुलिस 7 दिनों के भीतर एक्शन टेक्कन रिपोर्ट एनसीपीसीआर को दे। दंगों में बच्चों का दंडात्मक व गैरजमानती अपराध : प्रियांक कानूनगो एनसीपीसआर के अध्यक्ष प्रियांक कानूनगो ने कहा कि उन्हें लीगल राइट्स ऑर्गनाइजेशन की ओर से ट्विट कर शिकायत की गई थी। जिसमें कहा गया था कि हिंसक गतिविधियों में बच्चों का प्रयोग किया गया है और शोभा यात्रा पर उनसे पत्थरबाजी करवाई गई है। शिकायत मिलने व मीडिया रिपोटर््स को देखते हुए एनसीपीसीआर ने दिल्ली पुलिस को नोटिस जारी किया है। उन्होंने कहा कि हमने पुलिस को जुवेनाइल जस्टिस एक्ट के प्रावधानों के अंतर्गत जांच के निर्देश दिए हैं। इस तरह के दंगों में बच्चों का इस्तेमाल एक दंडात्मक व गैरजमानती अपराध है।,crime
"एएसआई की पत्नी ने चुराया पड़ोसन का पर्स,मामला दर्ज","एएसआई की पत्नी ने चुराया पड़ोसन का पर्स,मामला दर्ज सीसीटीवी में कैद हो गई पर्स चुराए जाने की घटना महिला पर्स मांगने गई तो एएसआई ने दिखाया वर्दी का रुआब पूर्वी दिल्ली, 18 अप्रैल (नवोदय टाइम्स): शाहदरा जिला के थाना मानसरोवर पार्क इलाके में एक दिल्ली पुलिस के एक एएसआई की पत्नी ने पड़ोसन का पर्स चोरी कर लिया। पर्स चोरी की वारदात सीसीटीवी फुटेज में कैद हो गई। पीड़िता ने फुटेज में पड़ोसन को अपना पर्स चुराते देखा तो वह पर्स वापस मांगने उसके घर पहंची तो महिला का एएसआई पति वर्दी का रौब दिखा कर उन्टा पीड़िता को ही धमकाने लगा। पाड़ोसी के व्यवहार से आहत पीड़ता ने पुलिस को सूचना दे दी। मानसरोवर पार्क थाना पुलिस सीसीटीवी के आधार पर एफआईआर दर्ज कर केस दर्ज कर मामले की जांच कर रही है। पीउि़ता संतोष शर्मा (56) परिवार के साथ मानसरोवर पार्क में लोनी रोड पर रहती हैं। उनका अशोक नगर की गली नंबर.10 में भी एक मकान हैं, जिसमें किरायेदार रहते हैं। रविवार को संतोष अपने बेटे के साथ स्कूटी से अशोक नगर वाले मकान पर पहुंची और पर्स गलती से स्कूटी पर ही टंगा छोडक़र अंदर चली गईं। डेढ़ घंटे के बाद बाहर आईं तो पर्स नहीं था। पर्स में 10 हजार रुपये व अन्य सामान था। संतोष शर्मा ने सामने एक घर में लगे सीसीटीवी कैमरे की फुटेज देखी तो पड़ोस में रहने वाले एएसआई की पत्नी पर्स चोरी करते हुए दिखी। एएसआई की तैनाती न्यू उस्मानपुर थाने में है। पीड़िता अपना पर्स मांगने के लिए एएसआई के घर पहुंची तो वह भडक़ गया और कहने लगा कि उसकी पत्नी ने चोरी नहीं की है। जब उन्होंने एएसआई को फुटेज दिखाया तो वह कहने लगा कि वह खुद पुलिस में है, उसका कोई कुछ नहीं कर सकता है। इसके बाद पीड़िता ने थाने में शिकायत दी।",crime
बुजुर्ग का थैला काट कर चुराए 50 हजार,"बुजुर्ग का थैला काट कर चुराए 50 हजार बैंके अंदर दिया वारदात को अंजाम पूर्वी दिल्ली, 18 अप्रैल (नवोदय टाइम्स): पूर्वी जिला के थाना गाजीपुर इलाके में अपने दामाद के साथ बैंक से नकदी निकालने के लिये गए बुजुर्ग के पचास हजार रुपए बैंक परिसर में चोरी कर लिये गए, आरोप है कि नकदी विड्रा करने की लाइन में लगे होने के दौरान किसी ने थैला काटकर रकम चुरा ली वारदात को अंजाम दे कर आरोपी मौके से फरार होने में कामयाब हो गया।  पीड़ित बुजुर्ग ने जब नोटों की गिनती कीे तो उन्हें अपने साथ हुई वारदात का पता चला। पीड़ित शंभू शरण वर्मा की शिकायत पर पुलिस एफआईआर दर्ज की मामले की जांच कर रही है। पुलिस बैंक में लगे सीसीटीवी कैमरों की फुटेज को खंगाल कर आरोपी की वहचान करने का प्रयास कर रही है। जानकारी के अनुसार किरयाने की दुकान चलाने वाले शंभू शरण वर्मा परिवार के साथ गाजियाबाद की खोड़ा कालोनी में रहते हैं। शनिवार को वह अपने दामाद धर्मेंद्र सोनी के साथ मयूर विहार स्थित पंबाज नेशनल बैंक से नकदी विड्रा करने के लिये गए थे। उन्होंने कैश काउंटर से 98 हजार रुपये निकाले और अपने दामाद को दिए, धरमेंद्र ने रकम लेकर एक कपड़े के थैले में रख ली। बुजुर्ग ने अपने दामाद से कहा कि एक बार फिर से रकम गिन लेते हैं, जब उन्होंने थेले से रकम निकाली तो उसमें 50 हजार रुपये कम थे। थेला साइड से कटा हुआ था। पीड़ित ने आशंका जताई है कि नकदी निकालने की लाइन में लगे किसी अंजान व्यक्ति ने वारदात को अंजाम दिया है।",crime
डीटीसी बस में मोबाइल चुरा कर भागा,"डीटीसी बस में मोबाइल चुरा कर भागा पीड़ित ने पीछा कर पुलिस की मदद से दबोचा पूर्वी दिल्ली, 18 अप्रैल (नवोदय टाइम्स): शाहदरा जिला के सीमापुरी थाना इलाके में डीटीसी बस के अंदर एक नाबालिग का मोबाइल चोरी कर लिया। मोबाइल चोरी करने के बाद बदमाश बस से कूदकर भागने लगा। पीड़ित नाबालिग ने शोर मचाते हुए बदमाश का पीछा करना शुरू कर दिया। इस दौरान गश्त कर रह पुलिस कर्मियों ने भाग रहे बदमाश को दबोच लिया। पकड़ा गया अरोपी नाजिम (23) के पास से आरोपी के पास चोरी किया गया मोबाइल व ब्लेड का टुकड़ा बरामद किया है। आरोपी निजाम साहिबाबाद की राजीव कॉलोनी का रहने वाला है। पीड़ित आरिफ (17) परिवार के साथ नंद नगरी में रहता है। वह शनिवार को डीटीसी बस में सवार होकर अरविंद अस्पताल जा रहा था। जब वह सीमापुरी गोलचक्कर के पास पहुंचा तो एक बदमाश ने उसकी जेब से मोबाइल फोन निकाल लिया और बस से कूदकर भागने लगा। आरिफ ने शोर मचाते हुए बदमाश का पीछा करने लगा। तभी आगे गश्त करने वाले पुलिस कर्मियों ने बदमाश को पकड़ लिया। आरोपी के पास से मोबाइल फोन व ब्लेड का टुकड़ा मिला। पुलिस ने आरोपी के खिलाफ मामला दर्ज कर गिरफ्तार कर लिया।",crime
हैड कॉस्टेबल को टक्कर मार कर भाग रहा था ट्रक चालक,"हैड कॉस्टेबल को टक्कर मार कर भाग रहा था ट्रक चालक लोगों ने ट्रक चालक को पकड़ कर किया पुलिस के हवाले पूर्वी दिल्ली, 18 अप्रैल (नवोदय टाइम्स): पूर्वी जिला के थाना पांडव नगर इलाके में मोटरसाइकिल से गश्त कर रहे एक पुलिसकर्मी को ट्रक ने टक्कर मार दी। हादसे के बाद आरोपी ट्रक लेकर भागने लगा लेकिन आस-पास के लोगों ने ट्रक चालक को दबोच लिया व पुलिस के हवाले कर दिया। पुलिस ने घायल हालत में हेड कांस्टेबल किशन पाल को पटपडग़ंज स्थित मैक्स अस्पताल में भर्ती करवाया। पकड़े गया ट्रक चालक ललित कुमार है जो आजाद पुर का निवासी है। पुलिस ट्रक को कब्जे में लेकर मामले की जांच कर रही है। जानकारी के अनुसार हेड कांस्टेबल किशन पाल पांडव नगर थाने में तैनात है। शनिवार रात को व बाइक से गश्त पर थे, सुबह 4:10 बजे पटपडग़ंज गांव होते हुए मदर डेयरी के पास पहुंचे, उसी दौरान पीछे से आ रहे एक ट्रक ने उनकी मोटरसाइकिल को टक्कर मार दी। टक्कर लगते ही पीड़ित मोटरसाइकिल समेत नीचे गिर गए, जिससे उनके सिर, हाथ व शरीर के अन्य हिस्से में चोटे आई। आरोपित अपना ट्रक लेकर मौके से भागने लगा, उसी दौरान मौके पर जुटे लोगों ने ट्रक चालक को पकड़ कर पुलिस के हवाले कर दिया।",crime
गालियां देने का विरोध करने पर दो युवकों को पीटा,"गालियां देने का विरोध करने पर दो युवकों को पीटा पूर्वी दिल्ली, 18 अप्रैल (नवोदय टाइम्स): पूर्वी जिला के थाना प्रीत विहार इलाके में गाली देने का विरोध करने पर दो युवकों की पिटाई कर दी। युवकों की पिटाई करने के बाद आरोपी मौके से फरार हो गए। जख्मी हालत में पुलिस ने रवि और उसके दोस्त बॉबी को इलाज के लिए डॉ हेडगेवार अस्पताल में भर्ती करवाया, प्राथमिक उपचार के बाद छुट्टी दे दी। पीड़ित रवि की शिकायत पर थाना प्रीत विहार पुलिस मामला दर्ज कर जांच कर रही है। एसी रिपेयर का काम करने वाले रवि अपने परिवार के साथ ईस्ट लक्ष्मी मार्केट में रहते हैं। शनिवार रात को वह अपने दोस्ती बाबी के साथ उसकी स्कूटी से कहीं गए थे, वहां से वापस अपने घर लौट रहे थे। गली के कोने पर अजहरुद्दीन नाम का एक युवक खड़ा हुआ था, उसने रवि को गाली गलौज शुरू कर दी। रवि ने गाली देने का विरोध किया तो आरोपी ने उस पर लात घंूसों से हमला कर दिया। रवी के दोस्त ने जब उसे बचाने की कोशिश की तो आरोपित के परिवार के लोग भी आ गए उन्होंने की दोनों युवकों को पीटना श्ुारू कर दिया। पीड़ित किसी तरह से वहां से अपनी जान बचाकर भागे और घर पहुंचकर मामले की सूचना पुलिस को दी।",crime
लद़्दाख से कपड़े खरीदने आए व्यापारी के बैग से उड़ाई नकदी,"लद़्दाख से कपड़े खरीदने आए व्यापारी के बैग से उड़ाई नकदी पूर्वी दिल्ली, 18 अप्रैल (नवोदय टाइम्स): शाहदरा जिला के थाना गांधी नगर इलाके मे लद्दाख से चारिदारी करने आए एक कपड़ा व्यापारी से बदमाश नकदी उड़ा ले गए। पीड़ित कारोबारी अपनी पत्नी के साथ गांधी नगर में कपड़े की खरीदारी करने आया था। इसी दौरान उसके बैग से बदमाशों ने रुपये निकाल लिए। पीड़ित की शिकायत पर पुलिस केस दर्ज कर मामले की जांच कर रही है। पीड़ित टी रेवंग गल्त्रन (33)परिवार के साथ लद्दाख के लेह में रहते हैं। वह लद्दाख में कपड़े की दुकान चलाते हैं। वह अपनी पत्नी के साथ कपड़े की खरीदारी करने दिल्ली आए हैं। रविवार को वह अपनी पत्नी के साथ गांधी नगर में खरीदारी करने गए थे। वहां दो दुकानों से पकड़े खरीदने के बाद मंजू का टीला स्थित अपने होटल लौटने लगे। गांधी नगर में पुश्ता रोड पर पहुंचते ही उन्हें पता चला कि उनके बैग की चेन खुली है। बैग में रखे 60 हजार रुपये, एटीएम कार्ड समेत अन्य कागजात गायब है। उन्होंने पुलिस को मामले की सूचना दी। पुलिस मिली शिकायत के आधार पर घटना स्थल के आसपास लगे सीसीटीवी कैमरों की फुटेज खंगाल कर आरोपियों की पहचान करने का प्रयास कर रही है।",crime
"बेटी की शादी की शॉपिंग करने आये दंपती से लूट, आरोपी गिरफ्तार","उत्तरी जिले के डीसीपी सागर सिंह कलसी ने बताया कि 15 अप्रैल शाम पांच बजे इलाके में कोतवाली थाने की पुलिस टीम इलाके में पेट्रोलिंग कर रही थी. टीम ने एक आरोपी को गिरफ्तार किया, जिसका नाम अजय (48 साल) है, जो एक दंपती से पैसे लूट कर भाग रहा था. पुलिस टीम ने पीड़ित के साथ आरोपी का पीछा करते हुए उसे पकड़ लिया, जिसके पास से पुलिस टीम ने एक लाख 70 हजार रुपये बरामद कर लिए. नई दिल्ली : जिले की कोतवाली थाना पुलिस ने एक लुटेरे को रंगे हाथों गिरफ्तार किया है, जिसके पास से पुलिस टीम ने लूटे गए एक लाख 70 हजार रुपये बरामद किए हैं. गिरफ्तार किए गए आरोपी पर पूर्व में 16 आपराधिक मामले दिल्ली के अलग-अलग थानों में दर्ज हैं. उत्तरी जिले के डीसीपी सागर सिंह कलसी ने बताया कि 15 अप्रैल शाम पांच बजे इलाके में कोतवाली थाने की पुलिस टीम इलाके में पेट्रोलिंग कर रही थी. टीम ने एक आरोपी को गिरफ्तार किया, जिसका नाम अजय (48 साल) है, जो एक दंपती से पैसे लूट कर भाग रहा था. पुलिस टीम ने पीड़ित के साथ आरोपी का पीछा करते हुए उसे पकड़ लिया, जिसके पास से पुलिस टीम ने एक लाख 70 हजार रुपये बरामद कर लिए. पीड़ित शिकायतकर्ता ने बताया कि वह अपनी पत्नी के साथ बेटी की शादी के लिए चांदनी चौक में शॉपिंग करने आया था. उसी दौरान जामा मस्जिद में अचानक से दो-तीन लड़के पीछे से आए और उसकी जेब से जबरदस्ती पैसे निकालने की कोशिश करने लगे. इसमें आरोपी कामयाब हो गए. पुलिस ने शिकायत के आधार पर मामला दर्ज कर लिया.  पूछताछ में आरोपी अजय ने बताया कि उसके साथ उसके दो और साथी विनोद और गोलू इस वारदात में शामिल थे. जब पुलिस आरोपी अजय के साथ इन दोनों को गिरफ्तार करने गई, तो यह भाग चुके थे. फिलहाल पुलिस ने आरोपी अजय को गिरफ्तार कर लिया है. जिस पर आर्म्स एक्ट ओर एक्साइज एक्ट के 16 आपराधिक मामले दिल्ली के अलग-अलग थानों में दर्ज हैं. आरोपी से पूछताछ के बाद पुलिस अन्य फरार दोनों आरोपियों की तलाश कर रही है.",crime
"कठुआ पुलिस ने 07 मवेशी मुक्त करवाए, मामला दर्ज","कठुआ, 18 अप्रैल (हि.स.)। जिला में वाहनों से पशुओं को लाने और ले जाने पर प्रतिबंध के बावजूद भी पशु तस्कर बाज नहीं आ रहे हैं। पुलिस आए दिन पशु तस्करी के प्रयास को नाकाम बना रही है, लेकिन उसके बावजूद भी यह धंधा जोरों पर है। अब तस्कर तरह-तरह के हथकंडे अपना कर तस्करी का प्रयास कर रहे हैं, जिसे कठुआ पुलिस विफल कर रही है। सोमवार को जिला पुलिस ने पशु तस्करी के प्रयास को विफल कर कठुआ क्षेत्र में कुल 07 पशुओं को तस्करों से मुक्तकराया। एसएसपी कठुआ रमेशचंद्र कोतवाल के दिशा निर्देश अनुसार एसडीपीओ बॉर्डर पंकज सूदन के नेतृत्व में पुलिस थाना राजबाग प्रभारी अमित सांगड़ा की देखरेख में राजबाग पुलिस की टीम ने राष्ट्रीय राजमार्ग राजबाग में नाका लगाकर 02 महिंद्रा लोड कैरियर जेके08एच-7466 और जेके02बीजे-2721 को शक के आधार पर लताशी के लिए रोका, जोकि पंजाब की तरफ से आ रहा था और कश्मीर की ओर जाना था। वहीं तलाशी के दौरान दोनों वाहनों से कुल 07 मवेशी मुक्त करवाए गया और तस्करों को हिरासत में लिया है। तस्करों की पहचान हैप्पी कुमार पुत्र थोरू राम निवासी भाम्बो चक तहसील रामगढ़ और दूसरा जतिंदर कुमार पुत्र प्यारे लाल तहसील आरएस पुरा के रूप में हुइ है। इस संबंध में राजबाग थाना पुलिस ने वाहनों को कब्जे में लेकर एफआईआर नंबर 80/2022 यू/एस 188/आईपीसी, 11/पीसीए अधिनियम के तहत मामला दर्जकर आगे की जांच शुरू कर दी है। वहीं एसएसपी कठुआ ने कहा कि कठुआ पुलिस गोजातीय तस्करी के खतरे को रोकने के लिए हर संभव कदम उठा रही है। उन्होंने जनता से अपील की है कि पुलिस के साथ गोजातीय तस्करी के बारे में जानकारी को साझा करें और जानकारी देने वाले की पहचान गोपनीय रखी जाएगी। हिन्दुस्थान समाचार/सचिन/बलवान",crime
जहांगीरपुरी बी-बॉल्क में था अंसार का रसूख,"नई दिल्ली। टीम डिजिटल। जहांगीरपुरी हिंसा का मुख्य मास्टरमाइंड मोहम्मद अंसार पेशे से कबाड़ का काम करता है जबकि पत्नी- सकीना, 3 बेटियां, दो बेटे है। इसका बी ब्लॉक में पांच मंजिला एक मकान है। इसके अलावा अंसार का इलाके में काफी रसूख हैं। दिल्ली पुलिस के मुताबिक अंसार पर मारपीट के 2 मामले दर्ज हैं, वहीं उस पर गैंबलिंग एक्ट 5 बार केस दर्ज किया गया है। उसे एक से ज्यादा बार गिरफ्तार भी किया जा चुका है। अंसार 2009 और 2018 में जेल जा चुका है। अंसार के परिजनों की मानें तो बी ब्लॉक में पिछले 12 साल से रह रहे हैं। इसके पहले वह सी ब्लॉक में रहता करते थे। 16 अप्रैल की शाम के बारे में अंसार की पत्नी सकीना ने बताया कि शाम करीब 6 बज रहे थे। हमारा रोजा खोलने का वक्त हो रहा था और हम सब इफ्तारी की तैयारी में लगे हुए थे। अंसार भी घर में ही थे। अचानक खबर आई कि मस्जिद के पास कुछ कहासुनी हो गई है। अंसार की मोहल्ले में अच्छी पैठ है, इसलिए वो खुद झगड़ा निपटाने के लिए चले गए। थोड़ी देर बाद पता चला कि काफी बवाल हो गया है। सकीना की बेटी मोइना ने बताया कि 'परसों (16 अप्रैल) की रात को पुलिस आई और पापा को बात करने के लिए बुलाया। पापा ने कहा कि कुछ देर में बात करके आता हूं। जब से पुलिस के साथ पापा गए हैं, वो लौटकर घर नहीं आए। सकीना का कहना है कि हम जिस मोहल्ले में रहते हैं वहां हिंदू ज्यादा रहते हैं और मुसलमान कम। आप किसी भी हिंदू के घर जाकर मेरे पति के बारे में पूछ लो, सब उनकी तारीफ ही करते हैं। पड़ोसियों ने की अंसार की तारीफ... अंसार की सास अकलीमा ने बताया कि मेरा दामाद मोबाइल का काम करता था। पेट पालने के लिए जो भी काम मिलता था वो करता था। अकलीमा कहती हैं कि अंसार पास के देवी मंदिर के लिए चंदा भी दिया करते थे। देवी मंदिर की सुरक्षा के लिए अंसार ने ही सीसीटीवी कैमरे लगवाए थे। कोविड लॉकडाउन के दौरान अंसार ने लोगों के घर में राशन भी पहुंचाया और लोगों की मदद की। अंसार के पड़ोसी भी अंसार की तारीफ ही करते मिले। पड़ोसी रजनी का मुंहबोला भाई था अंसार। वो बताती हैं, 'जिस वक्त हिंसा शुरू हुई तब मैं अपने घर के सामने वाले मंदिर में हनुमान जयंती के दिन भजन गा रही थी। तभी अंसार भाई अचानक भागते हुए सड़क की तरफ जाने लगे, पीछे उनकी पत्नी भाग रही थी। बाद में पता चला कि बहुत ज्यादा लड़ाई हो गई। रजनी बताती हैं कि इस गली में ज्यादातर लोग हिंदू रहते हैं, सिर्फ तीन चार घर ही मुसलमानों के हैं। रजनी बताती हैं कि अंसार भाई कभी लड़ाई झगड़े में शामिल नहीं रहे। अगर किसी की बहस हो जाती थी तो अंसार भाई छुड़ाने के लिए आते थे।",crime
"संगरूर में हादसा: पीआरटीसी की बस ने चार बच्चियों को चपेट में लिया, एक की मौत, तीन गंभीर हालत में अस्पताल में भर्ती",विस्तार स्कूल से छुट्टी के बाद घर लौटते समय सड़क पार कर रही चार मासूम बच्चियों को तेज रफ्तार पीआरटीसी की बस ने अपनी चपेट में ले लिया। हादसे में एक बच्ची की मौके पर ही मौत हो गई।,crime
"फिरोजपुर में बड़ी वारदात: प्रेमी जोड़े की हत्या कर लाशें पेड़ पर लटकाईं, ऑनर किलिंग से जोड़ पुलिस जांच में जुटी",विस्तार फिरोजपुर के सीमांत गांव हस्ते के नजदीक एक प्रेमी जोड़े की हत्या कर दोनों की लाश नहर किनारे एक पेड़ से लटका दी। सोमवार सुबह पेड़ से दोनों की लटकती लाश देख गांव में दहशत फैल गई।,crime
"MCD उठा ले गई थी कार, मालिक ने करा दी चोरी की FIR","बिंदापुर में पार्क के सामने पार्क की गई कार को MCD उठा ले गई थी. मालिक को लगा कि कार चोरी हो गई है. इस पर उसने ऑनलाइन FIR दर्ज करा दी. नई दिल्ली : बिंदापुर थाना इलाके के एक प्राइमरी स्कूल के बाहर से गाड़ी चोरी के मामले का खुलासा द्वारका जिले के वाहन चोरी निरोधक दस्ते की टीम ने किया. जांच में पता चला कि MCD की टीम एनक्रोचमेंट और गलत जगह पर पार्किंग के चक्कर में उठाकर ले गई थी. इस मामले में पुलिस टीम ने कार को बरामद कर लिया है.  डीसीपी शंकर चौधरी के अनुसार, सहयोग विहार में रहने वाले एक शख्स ने 13 अप्रैल को पुलिस में शिकायत दी थी कि उसकी गाड़ी प्राइमरी स्कूल के साथ पार्क थी. वह वहां से चुरा ली गई है. उस मामले में पीड़ित ने ऑनलाइन FIR दर्ज कराई थी.  इस मामले की जानकारी मिलने के बाद इंस्पेक्टर कमलेश कुमार, सब इंस्पेक्टर विकास यादव, हेड कांस्टेबल सोनू और कांस्टेबल अरविंद की टीम ने छानबीन शुरू की. लगातार सीसीटीवी फुटेज को चेक करने के बाद पता चला वहां से गायब गाड़ी को एमसीडी की टीम के द्वारा उठाया गया है, जो रेवेला खानपुर के गोदाम में रखी गयी है. पुलिस ने पीड़ित को इसकी जानकारी दी और उसकी गाड़ी मिल गई.",crime
"रायपुर : महिला की धारदार हथियार से हमला कर की हत्या, पुलिस जांच में जुटी","रायपुर, 18 अप्रैल (हि.स.)। राजधानी रायपुर से लगे खरोरा थाना अंतर्गत ग्राम लांजा में घर में रह रही अकेली महिला की हत्या कर दी गई है। अज्ञात आरोपित महिला के सिर पर धारदार हथियार से हमला कर फरार हो गया। इस मामले में पुलिस हत्या का केस दर्ज कर जांच में जुट गई है। पुलिस थाने से मिली जनकारी के अनुसार घर में अकेले रह रही मृतिका शिवकुमारी चतुर्वेदी 38 वर्षीय महिला की हत्या कर दी गई है। वारदात के बाद आरोपित मौके से फरार हो गया है, जिसकी सूचना मिलते ही पुलिस मौके पर पहुंची और शव कब्जे में लेकर पोस्टमार्टम के लिए भेजा गया है। अज्ञात आरोपित ने महिला के सिर पर हमला किया है। पुलिस आसपास के लोगों से पूछताछ कर रही है। हिन्दुस्थान समाचार/ चंद्रनारायण शुक्ल",crime
"मकान में विस्फोट होने से मकान मालिक की मौत, दो अन्य घायल","बारां, 18 अप्रैल (हि.स.)। बारां जिले के जिले के देवरी कस्बे में सोमवार सुबह एक मकान में विस्फोट हो गया। जिसमें मकान मालिक मुरालीलाल धाकड़ (50) की मलबे में दबने से मौके पर ही मौत हो गई और उसकी पत्नी सरोज व किराएदार रुकमणी घायल हो गए। घायलों को देवरी के प्राथमिक स्वास्थ्य केंद्र में भर्ती कराया गया है। मौके से पुलिस को अवैध हथियार एवं विस्फोटक पदार्थ भी मिले हैं। काम में लापरवाही बरतने के आरोप में बीट अधिकारी एवं चौकी प्रभारी को निलंबित कर दिया है। बारां पुलिस अधीक्षक कल्याणमल मीना ने बताया कि सोमवार सुबह कस्बा देवरी में मुरारी लाल धाकड़ के घर में विस्फोट हो गया। जिसमें मकान क्षतिग्रस्त हो गया। मकान मालिक मुरारीलाल धाकड़ की मृत्यु मौके पर हो गई व पत्नी सरोज व किरायेदार रुकमणी को भी चोटें आयी। जिसे मकान से बाहर निकालकर प्राथमिक उपचार के लिए प्राथमिक स्वास्थ्य केन्द्र देवरी भेजा गया। इस सूचना पर पुलिस जाब्ता मौके पर पहुंचे। जहां पर मुरारी लाल धाकड़ के मकान में विस्फोट से घर क्षतिग्रस्त है तथा मुरारी लाल धाकड़ की लाश मकान में मलबे में पडी हुई थी। घटनास्थल के हालातों का जायजा लेकर बम निरोधक दस्ता, डाॅग स्क्वायड, एफएसएल व फायर ब्रिगेड की टीमें मौके पर बुलाई गई। मृतक मुरारी लाल की लाश मलबे से बाहर निकाल कर पोस्टमार्टम की कार्यवाही के लिए भिजवाई गई। मृतक के मकान की तलाशी में पुलिस को 3 अवैध हथियार जिनके खाली व जिन्दा कारतूस एवं 07 एक्सप्लोजिव कार्टून प्लास्टिक के व 17 जिन्दा डेटोनेटर मिले है। घटना को गंभीरता से लेते हुए उन्होंने घटना क्षेत्र के बीट अधिकारी एवं चौकी प्रभारी को निलंबित कर उनके विरुद्ध सख्त कार्रवाई की गई है। हिन्दुस्थान समाचार/ दिनेश",crime
Jahangirpuri Violence: जहांगीरपुरी हिंसा के दौरान गोली चलाने वाले व्यक्ति को दिल्ली पुलिस ने किया गिरफ्तार,"Highlights गोली चलाने वाले शख्स की पहचान 28 वर्षीय सोनू उर्फ यूनिस के रूप में हुई दिल्ली पुलिस के अनुसार, जहांगीरपुरी के सी-ब्लॉक का रहने वाला है सोनू नई दिल्ली: जहांगीरपुरी हिंसा मामले में पुलिस ने नीले कुर्ते वाले उस शख्स को गिफ्तार कर लिया जो हिंसा से जुड़ी वायरल वीडियो में गोली चला चला रहा था। दिल्ली पुलिस के अनुसार, गोली चलाने वाले शख्स की पहचान 28 वर्षीय सोनू उर्फ, इमाम उर्फ यूनिस के रूप में हुई है जो जहांगीरपुरी के सी-ब्लॉक निवासी है, जिसे सोमवार की शाम को गिरफ्तार कर लिया गया है। डीसीपी (उत्तर-पश्चिम) उषा रंगनानी ने कहा, ''रविवार को सोशल मीडिया मंच पर एक वीडियो प्रसारित किया जा रहा था, जिसमें जहांगीरपुरी में दंगों के दौरान नीली शर्ट में एक व्यक्ति गोलियां चलाते हुए दिखा था। उसे पकड़ लिया गया है।'' जहांगीरपुरी में शनिवार को हनुमान जयंती की शोभायात्रा के दौरान दो समुदायों के बीच झड़प में एक स्थानीय निवासी और आठ पुलिसकर्मी घायल हो गये थे। दिल्ली पुलिस अधिकारी ने कहा, 17 अप्रैल को सोशल मीडिया में एक वीडियो प्रसारित किया जा रहा था जिसमें एक व्यक्ति (नीले कुर्ते में) 16 अप्रैल को जहांगीरपुरी इलाके में दंगे के दौरान गोलियां चला रहा था। पुलिस टीम सीडी पार्क रोड स्थित उसके घर उसकी तलाशी और उसके परिवार के सदस्यों से पूछताछ के लिए गई थी। जवाबी कार्रवाई में उसके परिजनों ने पथराव किया, कार्यवाही की जा रही है। एक व्यक्ति को हिरासत में लिया गया है। स्थिति पूरी तरह नियंत्रण में है।",crime
"ED ने एमवे इंंडिया की 757 करोड़ से ज्यादा की संपत्ति कुर्क की, लगाया घोटाले का आरोप","नई दिल्ली: बहुस्तरीय विपणन (एमएलएम) योजना को बढ़ावा देने वाली कंपनी एमवे इंडिया की 757 करोड़ रुपये से अधिक की संपत्ति को मनी लॉन्ड्रिंग अधिनियम के तहत कुर्क किया गया है. प्रवर्तन निदेशालय ने सोमवार को यह जानकारी दी. ईडी ने कंपनी पर मल्टी लेवल मार्केटिंग स्कैम चलाने का आरोप लगाया है. ED has provisionally attached assets worth Rs. 757.77 Crore belonging to M/s. Amway India Enterprises Private Limited, a company accused of running a multi-level marketing scam. — ED (@dir_ed)",crime
हेरोइन तस्करी मामले में दो गिरफ्तार,"कुल्लू, 18 अप्रैल (हि.स.)। थाना थाना भुंतर के अंतर्गत पुलिस ने नशा तस्करी के मामले में दो व्यक्तियों को गिरफ्तार किया है। नशा तस्करी का मामला सोमवार उस दौरान सामने आया जब पुलिस बजौरा में नाका पर मौजूद थी। पुलिस द्वारा दिल्ली से मनाली जा रही वोल्वो बस को जांच के लिए रोका गया। पुलिस को देखते ही बस में सवार दो व्यक्ति घबरा गए। पुलिस को उनके पास कोई संदिग्ध वस्तु होने का शक हुआ पुलिस ने शक के आधार पर उनकी तलाशी ली तो उनके कब्जे से 11 ग्राम हेरोइन चिता बरामद हुई। पुलिस ने नशे की खेप को कब्जे में लेकर आरोपियों को गिरफ्तार कर लिया। पुलिस अधीक्षक गुरुदेव शर्मा ने बताया कि पुलिस ने आरोपी भूपेन्द्र सिंह (34) पुत्र निधी सिंह निवासी गांव सीस डाकघर ठेला तहसील भून्तर जिला कुल्लू व तथा चेत राम (22) पुत्र लाल चन्द निवासी गांव ऊड़सू डाकघर ठेला तहसील भून्तर जिला कुल्लू के विरुद्ध मादक पदार्थ अधिनियम के तहत मामला दर्ज कर लिया है। पुलिस इस बात की जांच कर रही है कि दोनों नशा तस्करों के तार कहां-कहां जुड़े हुए हैं। आरोपियों को न्यायालय में पेश करने की प्रक्रिया पूरी की जा रही है। हिंदुस्थान समाचार / जसपाल/उज्जवल",crime
"हथियार के साथ सफर करने पर रोक, ईंट-पत्थर व बोतलें जुटाने पर भी खैर नहीं, कृपाण पर छूट","नई दिल्ली/टीम डिजीटल। दिल्ली से सटे गाजियाबाद में अगले 49 दिनों तक हथियार के साथ आवागमन करने पर रोक लगा दी गई है। सफर के दरम्यान बंदूक, पिस्टल, रिवाल्वर, भाला, चाकू व लाठी-डंडे रखना प्रतिबंधित कर दिया गया है। हालांकि बुजुर्गों को सहारे के लिए लाठी और सिख समाज के व्यक्तियों को कृपाण रखने की अनुमति रहेगी। गाजियाबाद में धारा-144 लागू इसके अतिरिक्त शांति एवं कानून व्यवस्था की दृष्टि से मकानों एवं सार्वजनिक स्थानों पर ईंट के टुकड़े और खाली बोतलें जुटाने पर भी कानूनी कार्रवाई की जाएगी। दरअसल विभिन्न धार्मिक पर्वों एवं परीक्षाओं के आयोजन को ध्यान में रखकर गाजियाबाद जनपद में तत्काल प्रभाव से धारा-144 लागू कर दी गई है। 6 जून तक अनेक पाबंदियां यह आगामी 6 जून की मध्यरात्रि तक प्रभावी रहेगी। ऐसे में जिलेभर में शांति एवं कानून व्यवस्था कायम रखने को जिलाधिकारी राकेश कुमार सिंह की तरफ से विस्तृत दिशा-निर्देश जारी किए गए हैं। डीएम द्वारा जारी आदेश में 28 बिंदुओं का उल्लेख किया गया है। आदेश का पालन कराने का जिम्मा पुलिस-प्रशासनिक अफसरों को सौंपा गया है। वृद्ध इस्तेमाल कर सकेंगे लाठी 3 मई को ईद-उल-फितर तथा 9 मई को महाराणा प्रताप जयंती है। इसके अलावा विभिन्न संस्थाओं की तरफ से वार्षिक परीक्षाएं कराई जा रही हैं। धारा-144 लागू रहने की अवधि में बगैर अनुमति के सभा और जुलूस नहीं निकाला जा सकेगा। आदेश में कहा गया है कि बंदूक, पिस्टल, रिवाल्वर, भाला, लाठी-डंडे के साथ आवागमन नहीं करें। सिखों को कृपाण रखने की छूट डयूटी पर तैनात अधिकारी एवं कर्मचारी पर यह आदेश लागू नहीं होगा। जबकि बुजुर्गों को सहारे के लिए लाठी का इस्तेमाल करने और सिख समाज के व्यक्तियों को कृपाण रखकर सफर की अनुमति दी गई है। इसी कड़ी में आवास के भीतर या बाहर सार्वजनिक स्थान पर ईंट के टुकड़े व सोडा वाटर की बोतलें जुटाने पर भी रोक लगाई गई है। दिल्ली हिंसा को लेकर भी सतर्कता उधर, चर्चा है कि दिल्ली के जहांगीरपुरी में हुई हिंसा को ध्यान में रखकर भी जिला प्रशासन ने एहतियात कदम उठाया है। कुछ पुलिस अधिकारियों ने रविवार को दिल्ली से सटे गाजियाबाद के क्षेत्रों में जाकर सुरक्षा व्यवस्था का जायजा भी लिया था।",crime
मनाली महिला हत्या मामला : सुराग देने वाले को पुलिस देगी एक लाख का इनाम,"कुल्लू, 18 अप्रैल (हि.स.)। पर्यटन नगरी मनाली के गांव चीचोगा में हुई हत्या मामले की गुत्थी सुलझ नहीं पाई है। करीब 2 सप्ताह बाद भी पुलिस मृतिका की पहचान नहीं कर पाई है ओर न ही हत्यारे तक पहुंचा पाई है। अब पुलिस ने इनाम राशि की भी घोषणा कर दी है। मामला 7 अप्रैल का है जब चिचोगा गांव में एक महिला का शव पत्थरों के बीच पड़ा हुआ पाया गया। महिला का शव काफी खराब हालत में था जिस कारण महिला की पहचान नहीं हो पाई थी। पुलिस ने गांव में पूछताछ की लेकिन महिला की पहचान नहीं हो पाई। पुलिस ने अज्ञात आरोपी के विरुद्ध मादक पदार्थ अधिनियम के तहत मामला दर्ज कर लिया। पुलिस अधीक्षक गुरदेव शर्मा ने बताया कि मृतक महिला की पहचान नहीं हो पाई है। इस मामले को गंभीरता से लेते हुए पुलिस महा निदेशक द्वारा इस मामले की गुत्थी सुलझाने वाले को 1 लाख रुपए इनाम देने की घोषणा की है। हिंदुस्थान समाचार / जसपाल/उज्जवल",crime
गुरुग्राम में हथियारबंद बदमाशों ने कैश वैन से लूटे एक करोड़ रुपये,"-पुलिस थाने से चंद कदमों की दूरी पर दिया वारदात को अंजाम गुुरुग्राम, 18 मार्च (हि.स.)। शहर में सोमवार दोपहर 1ः45 बजे सोहना रोड पर सुभाष चौक के पास हथियारबंद बदमाशों ने एसऐंडआईबी कंपनी की कैश कलेक्शन वैन (ईको गाड़ी ) से एक करोड़ रुपये लूट लिए। पुलिस प्रवक्ता सुभाष बोकन ने इसकी पुष्टि की है। पुलिस प्रवक्ता सुभाष बोकन के मुताबिक सबसे पहले बदमाशों ने कैश कलेक्शन वैन में बैठे दो कर्मचारियों की आंखों में मिर्च पाउडर झोंका। इसके बाद काले रंग की गाड़ी में सवार पांच व्यक्ति वैन में रखे कैश से भरे एक बैग को उठा ले गए। इस वक्त वैन का एक कर्मचारी कैश का कलेक्शन करने मारुति शोरूम गया था। कैश वैन में न तो लॉकर था और न ही कोई सुरक्षा गार्ड। बोकन के मुताबिक घटना के समय ड्राइवर की खिड़की और पिछली खिड़की के शीशे खुले हुए थे। केस दर्ज कर बदमाशों की गिरफ्तारी के प्रयास किए जा रहे हैं। गुरुग्राम में राज्यपाल के दौरे के वक्त हुई इस सनसनीखेज वारदात से दहशत है। यह वारदात थाने से लगभग 300 मीटर दूर हुई है। इस घटना ने पुलिस की सुरक्षा व्यवस्था पर सवाल खड़े कर दिए हैं। बेखौफ बदमाशों ने कैश वैन को रहेजा मॉल के सामने निशाना बनाया। पुलिस कंट्रोल रूम में सूचना के बाद शहर में जगह-जगह नाके लगाकर वाहनों की जांच की गई। पुलिस आयुक्त कला रामचंद्रन भी मौके पर पहुंचीं। हिन्दुस्थान समाचार/ईश्वर/मुकुंद",crime
पुलिस ने मुठभेड़ के दौरान कैब लूटने वाले चार बदमाशों को दबोचा,"नई दिल्ली, (टीम डिजिटल):दिल्ली से सटे ग्रेटर नोएडा में रविवार देर रात थाना बीटा 2 पुलिस की कैब लुटेरों से मुठभेड़ हो गई। मुठभेड़ के दौरान 2 लुटेरे पुलिस की गोली लगने से घायल हो गए। वहीं 2 लुटेरों को पुलिस ने कॉम्बिंग के दौरान पकड़ लिया। लुटेरों के कब्जे से लूटी हुई एक ओला कैब और तमंचे, कारतूस बरामद किए गए हैं। ग्रेटर नोएडा डीसीपी अमित सिंह ने बताया कि 11 अप्रैल को दिल्ली से कुछ लुटेरे एक कैब बुक करके आए और ग्रेटर नोएडा के नॉलेज पार्क थाना क्षेत्र के कैलाश अस्पताल के पास तमंचे के बल पर ड्राइवर से कैब को लूट लिया और वहां से फरार हो गए, जिसको लेकर नॉलेज पार्क थाने में मुकदमा पंजीकृत किया गया। इस मामले में रविवार देर रात थाना बीटा 2 पुलिस ने जीरो पाइंट के पास मुठभेड़ के दौरान चार बदमाशों को गिरफ्तार किया है। इनमें से दो बदमाश पैर में गोली लगने से घायल हो गया। आरोपियों की पहचान उस्मान (घायल) निवसी बुलन्दशहर, विक्की (घायल) निवासी झंडापुर गाजियाबाद, रवि कुमार निवासी झंडापुर गाजियाबाद और मिन्हाज निवासी गांधी कैंप नई दिल्ली के रूप में हुई है। डीसीपी ने बताया कि आरोपी सवारी बनकर पहले कैब बुक करते थे, फिर लूटपाट की घटनाओं को अंजाम देते थे। फिलहाल उनके बारे में अन्य थानों से जानकारी जुटाई जा रही है।",crime
"ग्वालियर: ढाबे पर खाने के पैसे मांगने पर हंगामा, युवकों ने गोलियां चलाईं","ग्वालियर, 18 अप्रैल (हि.स.)। महाराजपुरा थाना क्षेत्र में खाने के पैसे मांगने पर युवकों ने हंगामा खड़ा कर दिया। उत्पाती युवकों ने होटल कर्मचारियों के साथ मारपीट कर गोलियां चलाकर दहशत फैला दी। हमलावार की करतूत सीसीटीवी में कैद हो गई। पुलिस ने आरोपियों की तलाश में उनके घरों पर दबिश दी। सैनिक कॉलोनी निवासी दिनेश पुत्र अंगद परिहार का भिंड रोड पर बंटू के नाम ढाबा है। बीती रात साढ़े ग्यारह बजे के करीब मुनेन्द्र तोमर, गोविंद शर्मा, मनोज राजावत जितेन्द्र गुर्जर और एक अन्य पहुंचे। युवकों ने अपने लिए खाना पैक कराया। जब प्रबंधक जयकुमार मजूमदार ने खाने के पैसे मांगे तो मना करने लगे। युवक पैसे देने के लिए कतई तैयार नहीं थे और धमकी देते हुए कहने लगे कि हम पैसे देते नहीं लेते है। प्रबंधक के साथ युवकों ने मारपीट करना शुरु कर दिया। जब संचालक दिनेश बीच बचाव कराने आया तो वह कार से बंदूक व कट्टा निकाल लाए। हमलावरों ने दिनेश को निशाना बनाते हुए गोलियां चला दीं। दिनेश ने पुलिस को बताया कि गोली उसके कान के बगल से निकल गई उसने भाग कर बड़ी मुश्किल से अपनी जान बचाई। ढाबे पर गोलियां चलते ही भगदड़ मच गई और स्टाफ अपनी जान बचाकर दुबक गया। ढाबे पर मारपीट हंगामा और गोलियां चलाने के बाद हमलावर कार में सवार होकर भाग गए। गोलियां चलने की सूचना मिलते ही पुलिस मौके पर पहुंची और घटनास्थल का निरीक्षण किया। पुलिस ने दिनेश की शिकायत पर आरोपियों के खिलाफ धारा 307, 336, 294, 506, 34 के तहत प्राथमिकी दर्ज कर उनकी तलाश शुरु कर दी है। हिन्दुस्थान समाचार/शरद",crime
प्रयागराज : एक परिवार के पांच सदस्यों की मौत मामले में सात और भेजे गए जेल,"प्रयागराज, 18 अप्रैल (हि.स.)। नवाबगंज के खागलपुर गांव में 16 अप्रैल को हुई एक परिवार के पांच लोगों की मौत मामले में सुसाइड नोट के आधार पर पुलिस ने कार्रवाई करते हुए सात और लोगों को गिरफ्तार करके सोमवार दोपहर बाद जेल भेजा। अब तक तक इस प्रकरण में कुल ग्यारह लोगों को जेल भेजा जा चुका है। वरिष्ठ पुलिस अधीक्षक अजय कुमार पाण्डेय ने बताया कि सुसाइड नोट के आधार पर प्रकाश में आए मन्जू, ज्योति, नमोनारायण दुबे, शिव त्रिपाठी, अवध किशोर दुबे, संतोष त्रिपाठी, राम प्रकाश को सोमवार को गिरफ्तार करके जेल भेजा है, जबकि इससे पूर्व गिरफ्तार हुए जय प्रकाश, मैनेजर, पिन्टू और आशू को वारदात के दूसरे दिन जेल भेज दिया गया था। उनका कहना है कि हत्या एवं आत्महत्या मामले में विवेचना जारी है। बहुत जल्द ही निष्पक्ष विवेचना करके, ठोस साक्ष्यों के आधार पर धाराओं और अभियुक्तों के विषय में निर्णय लेकर अंतिम निष्कर्ष निकाल दिया जाएगा। गौरतलब है कि नवाबगंज के खागलपुर गांव में 16 अप्रैल की सुबह कौशाम्बी जनपद के कोखराज थाना क्षेत्र के भंदवा गांव निवासी राहुल तिवारी (37) का शव फांसी के फंदे पर लटका पाया गया था। जबकि उसकी 35 वर्षीय पत्नी प्रीती तिवारी और तीन बेटियां माही (16), पीहू (13), कीहू (11) का शव खून से लथपथ कमरे में ही मिला था। पुलिस ने मृतक के भाई की तहरीर पर चार लोगों के खिलाफ हत्या का मुकदमा दर्ज किया था। हालांकि मृतक के पास से मिले सुसाइड नोट में उसने कई लोगों पर आरोप लगाया था। हिन्दुस्थान समाचार/राम बहादुर/दीपक",crime
"मुठभेड़ में 25 हजार का इनामी बदमाश घायल, सिपाही को लगी गोली","बागपत, 18 अप्रैल (हि.स.)। बड़ौत थाना क्षेत्र के लुहारी गांव में सोमवार को पुलिस के साथ मुठभेड़ में 25 हजार का इनामी बदमाश घायल हो गया। मुठभेड़ में गोली लगने से एक सिपाही भी घायल हुआ है। पुलिस ने बदमाश के पास से एक तमंचा, बाइक और कारतूस बरामद किए हैं। बड़ौत पुलिस को सोमवार को सूचना मिली कि दो बाइक पर चार बदमाश लुहारी गांव के पास घूम रहे हैं। इंस्पेक्टर एमएस गिल पुलिस टीम के साथ मौके पर पहुंचे तो लुहारी-खेड़ी प्रधान मार्ग पर बदमाशों से पुलिस की मुठभेड़ हो गई। पुलिस ने बदमाशों की घेराबंदी कर पकड़ने का प्रयास किया, लेकिन बदमाशों ने पुलिस पर फायरिंग कर दी। पुलिस की फायरिंग में पैर में गोली लगने से एक बदमाश घायल हो गया। बदमाशों की गोली से एक सिपाही कवित भी घायल हो गया। जबकि तीन बदमाश पुलिस पर फायरिंग करते हुए मौके से फरार हो गए। सूचना पर सीओ युवराज सिंह व एएसपी मनीष कुमार मिश्र ने मौके पर पहुंचे। एएसपी मनीष कुमार मिश्र ने बताया कि घायल बदमाश का नाम बुद्धप्रकाश पुत्र राजवीर सिंह निवासी लुहारी है, जो 28 मार्च को लुहारी के जितेंद्र हत्याकांड में वांछित चल रहा था। बुद्धप्रकाश पर 25 हजार रुपए का इनाम घोषित था। घायल सिपाही कवित और हत्यारोपित बुद्धप्रकाश को उपचार के लिए सीएचसी में भर्ती कराया गया है। पुलिस ने घटनास्थल से तमंचा, बाइक व दो कारतूस बरामद किए हैं। हिन्दुस्थान समाचार/ गौरव",crime
"महाराष्ट्र: PFI के नेता मतीन शेखानी ने थाने कोर्ट में किया सरेंडर, मिली जमानत, बीते 4 दिनों से था फरार","Highlights अदालत से 15,000 रुपये के निजी मुचलके पर जमानत दी बीते चार दिनों से पुलिस को थी शेखानी की तलाश मुंबई: लाउडस्पीकर विवाद में भड़काऊ भाषण देने वाले पॉपुलर फ्रंट ऑफ इंडिया (पीएफआई) मुंब्रा के अध्यक्ष मतीन शेखानी ने सोमवार को थाने कोर्ट में सरेंडर किया है। मतानी बीते चार दिनों से फरार चल रहे थे। हालांकि PFI नेता को ठाणे की अदालत से 15,000 रुपये के निजी मुचलके पर जमानत मिल गई है। बता दें कि मामला दर्ज करने के बाद पुलिस शेखानी को पकड़ने के लिए तलाशी कर रही थी। पुलिस ने पॉपुलर फ्रंट ऑफ इंजिया के नेता को गिरफ्तार करने के लिए पुलिस ने दो टीमों को गठित किया था। दरअसल, शेखानी के खिलाफ मुंबई पुलिस ने बीते शुक्रवार को एक एफआईआर दर्ज की थी। यह मामला महाराष्ट्र पुलिस अधिनियम की धारा 37(3) और आईपीसी की धारा 188 के तहत अवैध जनसभा आयोजित करने के लिए दर्ज किया गया था। यहां मतीन ने कथित तौर पर भड़काऊ भाषण दिया था। उन्होंने कहा था, 'अगर आप हमको छेड़ेंगे तो हम छोड़ेंगे नहीं।' यह बयान उन्होंने मनसे प्रमुख राज ठाकरे के लाउडस्पीकर वाले बयान की प्रतिक्रिया में दिया था।",crime
पति ने की पत्नी की गला घोंटकर हत्या,"जयपुर, 18 अप्रैल (हि.स.)। प्रताप नगर इलाके में एक पति ने अपनी पत्नी की गला घोंटकर हत्या कर दी। इसके बाद वह सांगानेर थाने पहुंचा और अपनी साली- मौसा ससुर पर हत्या का आरोप लगाया। सूचना पर प्रताप नगर थाने की पुलिस मौके पर पहुंची और आरोपित पति से पूछताछ की तो कहानी कुछ और ही निकली। फोरेंसिक साइंस लैबोरेट्री (एफएसएल) टीम ने मौके से साक्ष्य एकत्रित किए हैं। बहरहाल पुलिस आरोपित पति से पूछताछ कर रही है। थानाधिकारी बलवीर सिंह क़स्बा ने बताया कि मृतका रविना बानो (26) प्रताप नगर इलाके में अपनी मां और छोटी बहन के साथ रहती थी। करीब छह साल पहले सेक्टर-35 में रहने वाले खालिद उर्फ़ सलमान से उससे लव मैरिज की थी। वह बाइक रिपेयरिंग का काम करता है। दोनों के डेढ़ साल का एक लड़का है। मृतका रविना का शव घर मे पड़ा होने की सूचना पर पुलिस मौके पर पहुंची थी। एफएसएल टीम को मौके पर बुलाकर महत्वपूर्ण साक्ष्य एकत्रित किए गए। पुलिस ने परिजनों को सूचना देकर शव को पोस्टमार्टम के लिए अस्पताल पहुंचाया। पुलिस के अनुसार आरोपित सलमान सुबह सांगानेर थाने पहुंचा और वहां स्टाफ से बोला कि उसकी पत्नी रविना की गला घोंटकर हत्या की गई है। उसने साली और मौसा ससुर पर वारदात का आरोप लगाया। इस पर सांगानेर पुलिस ने इलाका प्रताप नगर होने की वजह से थाने पर सूचना दी। पुलिस को सलमान पर शक हुआ तो उससे सख्ती से पूछताछ की। वह टूट गया और अपना जुर्म कबूल कर लिया। हिन्दुस्थान समाचार/ दिनेश/संदीप",crime
डेयरी कैश कलेक्शन एजेंट से बदमाशों ने पिस्तौल की नोक लूटे 5.30 लाख रुपये,"जयपुर, 18 अप्रैल (हि.स.)। बजाज नगर थाना इलाके में सोमवार को दिन दहाड़े डेयरी कैश कलेक्शन एजेंट से स्कूटी सहित 5 लाख 30 हजार रुपये की लूट फरार हो गए। बताया जा रहा है कि दो बदमाशों ने पहले उसे धक्का देकर रोड पर गिराया और फिर देसी कट्टे की नोक पर लूट की वारदात को अंजाम देकर फरार हो गए। सूचना पर पुलिस ने नाकाबंदी करवाई, लेकिन बदमाशों का कोई सुराग नहीं लगा। सहायक पुलिस आयुक्त मालवीय नगर देवी सहाय मीना ने बताया कि लूट की वारदात मानसरोवर निवासी नरेंद्र अग्रवाल (35) के साथ हुई, जो सरस डेयरी में कैश कलेक्शन एजेंट का काम करता है और रोज की तरह स्कूटी से नरेन्द्र अग्रवाल डेयरी का कैश कलेक्शन कर रहा था। डेयरी कैश कलेक्शन एजेंट नरेन्द्र अग्रवाल दोपहर को बजाज नगर थाना इलाके में बरकत नगर गली नंबर-6 में स्कूटी से कलेक्शन के लिए पहुंचा। जहां पहले से ही गली में तैनात दो बदमाश उसका इंतजार कर रहे थे। जिन्होंने स्कूटी से आते देखकर गली में आकर खड़े हो गए और स्कूटी के रोकते ही चाबी निकालकर स्कूटी छीनकर धक्का देकर रोड पर गिरा दिया। स्कूटी स्टार्ट कर बदमाश भागने लगे तो खड़े होकर कलेक्शन एजेंट नरेन्द्र ने स्कूटी पकड़ने को कोशिश की तो उनमें से एक बदमाश ने जेब से देसी कट्टा निकाला और फिर कारतूस डालकर उसकी तरफ किया। तभी एक डेयरी संचालक का भाई बाइक पर उधर से निकला, जिसे देखकर कलेक्शन एजेंट ने बैग उसे देकर वहां से भेज दिया। दोनों बदमाश देसी कट्टे के दम पर स्कूटी छीनकर तेजी से फरार हो गए। सूचना पर पहुंची पुलिस को पीड़ित ने बताया कि स्कूटी की डिग्गी में 5 लाख 30 हजार रुपए रखे थे। सूचना पर पुलिस ने शहरभर में नाकाबंदी कराई, लेकिन स्कूटी लेकर भागे बदमाशों का पता नहीं चला। पुलिस ने पीड़ित के बताए हुलिए के आधार पर लूटेरों की तलाश शुरू कर दी है। पुलिस वारदात स्थल के आसपास लगे सीसीटीवी फुटेजों को खंगाल रही है। पुलिस प्रथम दृष्टया जांच में सामने आया है कि बदमाश स्कूटी लेकर ज्योति नगर इलाके की ओर भागे है। लूट की वारदात को अंजाम देने वाले बदमाशों को कैश कलेक्शन एजेंट के बारे में पूरी जानकारी थी। हिन्दुस्थान समाचार/ दिनेश/संदीप",crime
"पटियाला पुलिस को बड़ी सफलता: नाभा जेल से गैंगस्टर चला रहा था हथियार तस्करी का नेटवर्क, पुलिस ने तीन को धर दबोचा","विस्तार  नाभा की नई जिला जेल में बंद गैंगस्टर राजीव उर्फ राजा ने अवैध हथियारों की तस्करी मामले में बड़ा खुलासा किया है। गैंगस्टर के अनुसार वह साथियों की मदद से पंजाब में हथियारों की तस्करी करा रहा था। पटियाला पुलिस ने उसके दो साथियों समेत तीन को भारी मात्रा में हथियारों के साथ गिरफ्तार कर लिया है। गैंगस्टर के अलावा बाकी तीनों आरोपियों के खिलाफ थाना पसियाना में विभिन्न धाराओं में केस दर्ज किया गया है। गिरफ्तार आरोपियों में गैंगस्टर राजीव उर्फ राजा के दो साथी तरुण कुमार निवासी संजय कॉलोनी पटियाला, जसदीप सिंह उर्फ जस निवासी गांव रसूलपुर सैदां पटियाला हाल निवासी गांव बरेड़ी सेक्टर 41-डी चंडीगढ़ शामिल हैं। इसके साथ ही सुखविंदर सिंह राजा को भी काबू कर लिया गया। इनके अलावा आरोपी सुखविंदर सिंह उर्फ राजा निवासी गांव टोरोवाल जिला शहीद भगत सिंह नगर को भी गिरफ्तार किया गया है। दोनों आरोपियों ने पिस्टल व पांच कारतूस की तस्करी की थी। तीनों आरोपियों के पास से कुल पांच पिस्टल, 20 कारतूस बरामद हुए हैं। एसपी (देहात) डॉ. महिताब सिंह ने बताया कि सीआईए स्टाफ पटियाला के पास गुप्त सूचना थी कि आपराधिक रिकॉर्ड वाले व्यक्ति अवैध हथियारों तस्करी कर रहे हैं। इसकी जांच के लिए टीम का गठन किया गया और हथियारों की बरामदगी व आरोपियों की गिरफ्तारी के लिए ऑपरेशन चलाया गया। गैंगस्टर राजा पर दर्ज हैं हत्या, डकैती व लूटपाट के 34 मामले पुलिस के मुताबिक गैंगस्टर राजीव के खिलाफ हत्या, डकैती व हाईवे पर लूटपाट करने के 34 मामले दर्ज हैं। गिरफ्तार आरोपी तरुण कुमार व उसका पिता रणजीत सिंह जीता तो गैंगस्टर के पुराने साथी रहे हैं। एक अहम जानकारी यह भी मिली है कि आरोपियों की ओर से यह अवैध हथियार मध्यप्रदेश से लाए जाते थे।  ये हथियार हुए बरामद सीआईए स्टाफ ने मेन रोड पर रजवाहे की पुलिया के नजदीक नाकाबंदी कर रखी थी। इस दौरान तरुण कुमार व जसदीप सिंह उर्फ जस को गिरफ्तार किया गया। तरुण के पास से दो पिस्टल समेत पांच कारतूस और जसदीप सिंह के पास से एक पिस्टल व पांच कारतूस मिले हैं। सुखविंदर सिंह राजा से एक व पांच कारतूस बरामद हुए हैं।  गिरफ्तार आरोपियों का आपराधिक रिकॉर्ड 21 साल का तरुण कुमार 12वीं पास है। जुर्म की दुनिया में कदम रखने से पहले वह मोबाइल रिपेयरिंग का काम करता था। उसके खिलाफ मोहाली में एक आर्म्स एक्ट, पटियाला के थाना अर्बन एस्टेट में शराब की तस्करी और जिला फतेहगढ़ साहिब के थाना मुल्लेपुर में चोरी का केस दर्ज है। जसदीप सिंह (20) चंडीगढ़ में मशीनिस्ट का कोर्स कर रहा है। उसके खिलाफ थाना अर्बन एस्टेट में चोरी व शराब की तस्करी का मुकदमा दर्ज है। इसके अलावा आरोपी सुखविंदर सिंह का कोई आपराधिक रिकॉर्ड सामने नहीं आया है।",crime
"अवैध डीजल पम्प पर नकली डीजल की बिक्री, सात सौ लीटर नकली डीजल पकड़ा","जोधपुर, 18 अप्रैल (हि.स.)। सूरसागर थाना पुलिस ने मणाई गांव में बिंजवाडिय़ा रोड पर संचालित हो रहे अवैध डीजल पम्प पकडक़र सात सौ नकली डीजल जब्त किया। अण्डरग्राउण्ड से डीजल टैंक, नोजल पम्प सैट जब्त कर एक सेल्समैन को गिरफ्तार किया गया।  एसीपी प्रतापनगर प्रेम धणदे ने बताया कि मणाई गांव में अवैध डीजल पम्प संचालित होने की सूचना पर दबिश दी गई। सेल्समैन श्रवण से पम्प के संबंध में लाइसेंस व दस्तावेज मांगे गए, लेकिन वह कोई दस्तावेज उपलब्ध नहीं करवा पाया। पूछताछ में सामने आया कि यह पम्प अवैध है और नकली डीजल की बिक्री होती है। पोकरराम पुत्र बुद्धाराम जाट व देवाराम अवैध पम्प के मालिक हैं। जो पेश नहीं हुए। जिला रसद अधिकारी को सूचित कर प्रवर्तन अधिकारी को मौके पर बुलाया गया। जांच में टैंक में भरा डीजल नकली या बायो डीजल होने की पुष्टि हुई। एसीपी प्रेम धणदे ने बताया कि जेसीबी मंगवाकर अण्डरग्राउण्ड डीजल टैंक बाहर निकलवाया। जिसमें सात सौ लीटर नकली डीजल भरा था। जो संभवत: बायो डीजल हो सकता है। एफएसएल जांच के लिए नकली डीजल के नमूने लिए गए हैं। पुलिस ने आवश्यक वस्तु अधिनियम व अन्य धाराओं में मामला दर्ज कर लोरड़ी देजगरान गांव निवासी सेल्समैन श्रवणराम पुत्र देवाराम जाट को गिरफ्तार किया गया। उसे कोर्ट में पेश करने पर न्यायिक अभिरक्षा में भेज दिया गया। पंप संचालक पार्टनर पकड़े नहीं जा सके हैं। मौके से डीजल टैंक, नोजल पम्प सैट, जनरेटर व गेज जब्त किया गया। अवैध डीजल पम्प से आस-पास के ग्रामीण क्षेत्रों के लोग वाहनों में नकली डीजल भरवा रहे थे। सेल्समैन को एक हजार रुपये प्रतिदिन पारिश्रमिक दिया जाता था। यहां से डीजल भरवाने वाले ग्रामीण मिलावटी होने की लगातार शिकायतें कर रहे थे। हिन्दुस्थान समाचार/सतीश/संदीप",crime
"जहांगीरपुरी हिंसा को लेकर केजरीवाल ने पूरा आरोप मुसलमानों पर लगा दिया, उनको शर्म आनी चाहिए: ओवैसी","नई दिल्ली: एआईएमआईएम प्रमुख असदुद्दीन ओवैसी ने दिल्ली के जहांगीरपुरी में दंगों पर केजरीवाल के बयान को लेकर उन पर निशाना साधा है. ओवैसी ने कहा जब चुनाव आता है तो सबके वोट लेते हैं और जब ऐसे मामले सामने आते हैं तो अपना असली चेहरा दिखाते हैं.  एआईएमआईएम चीफ ने कहा कि, ‘दिल्ली के सीएम अरविंद केजरीवाल ने पूरा आरोप मुसलमानों पर लगा दिया. उनको शर्म नहीं आती है इस तरह के बयान देने में कि मुसलमानों ने फेंके. जब चुनाव आते हैं तब आप सबके वोट लेते हैं और जब ऐसे मामले सामने आते हैं तब आप अपना असली चेहरा दिखाते हैं.’ गौरतलब है कि केजरीवाल ने कल रात जहांगीरपुरी में शोभायात्रा पर पत्थर फेंकने वालों पर कड़ी कार्रवाई की मांग की थी. असदुद्दीन ओवैसी ने कहा, ‘आज दिल्ली पुलिस के कमिश्नर ने खुद ये कहा है कि जहांगीरपुरी में जो जुलूस निकाला गया वो बिना इजाजत के निकाला गया. जब जुलूस निकाला जा रहा था तब पुलिस क्या कर रही थी? पुलिस तमाशा देखने के लिए बैठी थी? और जुलूस में हथियारों की क्या जरूरत थी?’ उन्होंने कहा कि, ‘अगर आप सच में इंसाफ चाहते हैं तो जांच आयोग लगाइए और फिर पता करिए कि ऐसा क्यों हो रहा है. मैं तो हमेशा से जांच आयोग की मांग कर रहा हूं.’ एआईएमआईएम प्रमुख ने कहा कि सांप्रदायिक हिंसा उस वक्त ही होती है जब सरकार चाहती है, जब सरकार नहीं चाहती है तब नहीं होती है. तो यहां पर भी सरकार ने सांप्रदायिक हिंसा होने दी. सरकार के सामने सब कुछ हो रहा है जिसकी पूरी जिम्मेदारी मोदी सरकार पर आती है.’ दिल्ली पुलिस आयुक्त ने कहा -जांच के लिए 14 टीमें गठित दिल्ली पुलिस आयुक्त ने राकेश अस्थाना ने कहा कि शनिवार को हुई झड़पों की जांच अपराध शाखा को सौंप दी गई है और इस संबंध में 14 टीमों का गठन किया गया है. इसके अलावा फॉरेंसिक टीमों ने भी घटनास्थल पर पहुंचकर साक्ष्य एकत्रित किये हैं. पुलिस प्रमुख ने कहा कि कुछ लोग स्थिति को तनावपूर्ण बनाए रखने के लिए सोशल मीडिया पर अफवाहें फैलाने की कोशिश कर रहे है. उन्होंने लोगों से इन पर ध्यान न देने की अपील की. उन्होंने कहा कि सोशल मीडिया के जरिए माहौल खराब करने की कोशिश करने वालों को भी बख्शा नहीं जाएगा. अस्थाना ने कहा, 'हम सोशल मीडिया पर नजर रख रहे हैं और अगर जरूरत पड़ी तो झूठी खबरें फैलाने, गलत सूचना देने या माहौल को नुकसान पहुंचाने की मंशा से ट्वीट करने वालों को बख्शा नहीं जाएगा और उनके खिलाफ कानूनी कार्रवाई की जाएगी.' क्या है प्रशांत किशोर का '4M' प्लान? कांग्रेस को क्यों पार्टी में एक नड्डा की जरूरत है",crime
सनसनीखेज वारदात का खुलासा करने पर क्राइम ब्रांच टीम सम्मानित,"नई दिल्ली/टीम डिजिटल। 7 अप्रैल को राकेश मार्ग स्थित भग्गू ज्वैलर्स की शॉप में हुई सनसनीखेज वारदात का सप्ताह भर में खुलासा करने वाली क्राइम ब्रांच टीम को सर्राफा एसोसिएशन ने सम्मानित किया है। एसपी सिटी निपुण अग्रवाल के नेतृत्व में क्राइम ब्रांच, एसओजी टीम और थाना सिहानी गेट के एसएचओ व अन्य पुलिसकर्मियों को एसोसिएशन के पदाधिकारियों ने प्रतीक चिन्ह, पटका और माला भेंट कर सम्मानित किया। इस मौके पर एसपी सिटी ने कहा कि इस तरह के सम्मान से न सिर्फ पुलिस का हौंसला बढ़ता है बल्कि उन्हें आगे भी बेहतर कार्य करने की प्रेरणा मिलती है। सर्राफा एसोसिएशन के संरक्षक राजकिशोर गुप्ता ने बताया कि भग्गू ज्वैलर्स की शॉप में लूट की कोशिश करने वाले बदमाशों कासिफ खान और हिदायत आगा को पकडऩे वाली क्राइम ब्रांच टीम को सम्मानित किया गया है। साथ ही खुलासे में मदद करने वाली थाना पुलिस व एसपी सिटी की एसओजी टीम को भी सम्मानित किया गया। गुप्ता ने बताया कि यह घटना सिहानी गेट थानाक्षेत्र में हुई थी। घटना के बाद सर्राफा कारोबारियों में काफी रोष था। उन्होंने पुलिस को जल्द खुलासा करने का अल्टीमेटम दिया था। शीघ्र खुलासा न होने पर सर्राफा बाजार की दुकानें बंद करने और हड़ताल करने की चेतावनी पुलिस को दी गई थी। लेकिन पुलिस ने घटना पर गंभीरता से काम किया और महज सप्ताह भर में दो बदमाशों को पकड़ कर वारदात का खुलासा कर दिया। इससे कारोबारियों का पुलिस पर भरोसा बढ़ा है। एसो. के अध्यक्ष नितिन गोयल ने बताया कि जिन पुलिसकर्मियों को सम्मानित किया गया है उनमें क्राइम ब्रांच प्रभारी अब्दुर रहमान सिद्दीकी, एसएचओ सिहानी गेट सौरभ विक्रम सिंह, एसआई अरुण मिश्रा, एसआई योगेन्द्र सिंह, एसआई सत्यवीर सिंह व अरुण कुमार वर्मा, मुख्य आरक्षी बालेन्द्र, खुर्शीद आलम, अनुज कुमार, आरक्षी मनोज कुमार, संदीप शर्मा, सुनील कुमार, नीरज कुमार पाल, मनोज कुमार, सहचालक सतीश कुमार और मुख्य आरक्षी सहचालक मुरशान अली शामिल हैं। वहीं, इस दौरान एसो. के वरिष्ठ उपाध्यक्ष हरविंदर कुमार गांधी, महामंत्री गौरव गर्ग व कोषाध्यक्ष मुकेश वर्मा आदि मौजूद रहे। बतादें कि ज्वैलर्स की शॉप में घुसे दो बदमाशों ने लूट की कोशिश की थी। जबकि उनका तीसरा साथी पीले रंग की स्कूटी लेकर कुछ दूरी पर खड़ा था। ज्वैलर्स और उनके बेटे द्वारा विरोध किए जाने पर बदमाश बेटे विकास वर्मा को गोली मारकर फरार हो गए थे। बदमाशों की तलाश में पुलिस टीम ने पीली स्कूटी की खोजबीन की और बुलदंशहर के जहांगीराबाद तक सीसीटीवी कैमरों की फुटेज खंगाली। 14 अप्रैल को पुलिस ने दो बदमाशों को पकड़ कर घटना का खुलासा किया था। बदमाशों का कहना था कि उन्होंने अपना कर्ज उतारने और ईद मनाने के लिए लूट का प्रयास किया था। वह अपने पहले ही प्रयास में पकड़े गए।",crime
"बठिंडा: गेहूं की कम पैदावार देख किसान ने जहर निगल जान दी, पत्नी व दो बच्चे बेसहारा",विस्तार पंजाब के बठिंडा जिले के गांव बाजक में एक किसान ने सोमवार को जहर निगल खुदकुशी कर ली। खुदकुशी कारण गेहूं की कम पैदावार को बताया जा रहा है। मृतक की पहचान रमनदीप सिंह के तौर पर हुई है।,crime
"फिरोजाबाद: पुलिस मुठभेड़ में बदमाश गिरफ्तार, पांच दिन पूर्व सर्राफ को गोली मारकर की थी लूटपाट","फिरोजाबाद, 18 अप्रैल (हि.स.)। थाना उत्तर एवं एसओजी पुलिस टीम ने सोमवार को मुठभेड़ के दौरान एक शातिर बदमाश को गिरफ्तार किया है। गिरफ्तार बदमाश ने पांच दिन पूर्व अपने साथियों के साथ एक सर्राफ को गोली मारकर लूटा था। गिरफ्तार बदमाश पर लूट व हत्या के प्रयास के 12 मुकदमे दर्ज हैं। अपर पुलिस अधीक्षक नगर मुकेश चन्द्र मिश्र ने बताया कि थाना उत्तर पुलिस टीम को सूचना मिली कि 13 अप्रैल को दुकान बंद कर घर लौटते समय महेश सर्राफ के साथ जिन बदमाशों ने गोली मारकर लूट की घटना कारित की थी। उनमें से एक बदमाश घटना में प्रयुक्त मोटरसाइकिल के साथ टूंडला की तरफ से टापा खुर्द की तरफ आने वाला है। इस सूचना पर थाना उत्तर पुलिस टीम ने एसओजी टीम, थाना रामगढ़ की टीम को साथ लेकर बेदी की पुलिया के पास जब बदमाश की घेराबंदी की तो बदमाश ने पुलिस कर्मियों पर जान से मारने की नियत से फायरिंग शुरू कर दी। जवाब में पुलिस ने भी फायरिंग की, जिसमें बदमाश पैर में गोली लगने से घायल हो गया। पुलिस ने उसे गिरफ्तार कर लिया। उसके कब्जे से एक पिस्टल, एक मोटरसाइकिल, जेवर और आभूषण के साथ चाबियां बरामद हुई है। घायल बदमाश को उपचार के लिये अस्पताल में भर्ती करा उसके फरार अन्य साथियों की तलाश की जा रही है। इस पर हत्या के प्रयास व लूट के एक दर्जन मुकदमे दर्ज हैं। उन्होंने बताया कि अभियुक्त ने पूछताछ में अपना नाम महावीर नगर निवासी अनुराग उर्फ अन्नू बताया है। उसने यह भी स्वीकारा कि बीते दिनों उसने साथी आशीष, आदेश और जयप्रताप उर्फ सीमू के साथ मिलकर सर्राफ के साथ लूट की घटना को अंजाम दिया था। हिन्दुस्थान समाचार/कौशल",crime
"(अपडेट) जाली नोट प्रकरण- एक देकर तीन लाख के जाली नोट लेकर आया, पुलिस के हत्थे चढ़ा","जोधपुर, 18 अपै्रल (हि.स.)। कमिश्नरेट की जिला विशेष टीम ने जाली नोट बाजार में चलाने वाले एक युवक को गिरफ्तार किया है। उसके पास से सौ-सौ रुपए के 51 जाली नोट बरामद किए है। वह एक लाख रुपए देकर तीन लाख रुपए के जाली नोट लेकर आया था। पुलिस ने उसके एक साथी को भी हिरासत में लिया है। जिनसे गहन पूछताछ की जा रही है। पकड़ा गया आरोपी दो दिन की पुलिस अभिरक्षा में लिया गया है। सरदारपुरा पुलिस थाने के एसआई सलीम मोहम्मद ने बताया कि जिला स्पेशल टीम को सूचना मिली थी कि माता का थान क्षेत्र में दो लोग जाली नोट की खेप बाजार में जारी करने की फिराक में है। इस पर एक्शन में आई विशेष टीम ने 80 फीट रोड से बिलाड़ा क्षेत्र के चांदेलाव गांव निवासी कैलाश मेघवाल पुत्र कोजाराम को पकड़ा। उसके पास से सौ-सौ रुपए के 51 जाली नोट बरामद किए गए। पूछताछ में उसने स्वीकार किया कि उसके साथ ओसियां का सत्यनारायण भी इस काम में शामिल है। इस पर पुलिस ने सत्यनारायण को हिरासत में लेकर पूछताछ शुरू की। हालांकि अभी तक उसके पास से कुछ भी बरामद नहीं हुआ है। एक लाख के बदले में लाया 3 लाख की जाली मुद्रा: पूछताछ में सामने आया कि कैलाश मेघवाल ने मैने देवाराम व अशोक प्रजापत को एक लाख रुपए दिए। बदले में दुग्गल गांव निवासी अनिल विश्नोई ने मुझे तीन लाख रुपए के जाली नोट दिए। जिसमें से मैंने एक लाख रुपए के जाली नोट ही लिए। अगले दिन मैने नब्बे हजार के जाली नोट वापस देवाराम व अशोक प्रजापत को सौंप दिए। पुलिस अब जिले में सक्रिय जाली नोट चलाने वाली पूरी गिरोह का पर्दाफाश करने में जुटी है। पुलिस को उम्मीद है कि इस गिरोह में शामिल लोग शीघ्र ही गिरफ्त में होंगे। उसके बाद पूरे नेटवर्क का खुलासा हो सकेगा। एसआई सलीम मोहम्मद के अनुसार आरोपी कैलाश मेघवाल दो दिन की पुलिस अभिरक्षा में है। उसे मंगलवार को फिर से कोर्ट में पेश किया जाएगा। हिन्दुस्थान समाचार/सतीश/ ईश्वर",crime
"गुरुग्रामः तीन बंदूकधारियों ने गार्ड और वाहन चालक की आंखों में मिर्च का पाउडर फेंका, बंदूक दिखा कर बंधक बनाया, एक करोड़ रुपये लूटे",Highlights कंपनी का एक कर्मचारी अखिलेश शोरूम में पैसे लेने गया। वाहन चालक रंजीत और गार्ड विपिन वैन में थे। तीन लुटेरे वहां आए और उनकी आंखों में लाल मिर्च का पाउडर फेंक दिया।  गुरुग्रामः हरियाणा के गुरुग्राम में सोमवार को नकदी संकलन करने वाली एक वैन से करीब एक करोड़ रुपये लूट लिए गए। पुलिस ने कहा कि तीन बंदूकधारियों ने गार्ड और वाहन चालक की आंखों में मिर्च का पाउडर फेंका और बंदूक दिखा कर उन्हें बंधक बना लिया। इसके बाद वे पैसे लेकर चंपत हो गए। पुलिस ने अनुसार घटना दोपहर में करीब पौने तीन बजे हुई जब एस एंड आईबी कंपनी के कर्मचारी सुभाष चौक के पास सोहना रोड पर मारुति के एक शोरूम से नकदी एकत्र करने गए थे। वैन शोरूम के बाहर खड़ी थी जब कंपनी का एक कर्मचारी अखिलेश शोरूम में पैसे लेने गया। वाहन चालक रंजीत और गार्ड विपिन वैन में थे। इस बीच बंदूकधारी तीन लुटेरे वहां आए और उनकी आंखों में लाल मिर्च का पाउडर फेंक दिया। पुलिस ने बताया कि इसके बाद उन्होंने उन्हें बंधक बना लिया और करीब एक करोड़ रुपये लेकर भाग गए। पुलिस ने कहा कि घटनास्थल पर लगे सीसीटीवी फुटेज को खंगाला जा रहा है। एसीपी सदर अमन यादव ने कहा कि आरोपियों को जल्दी ही पकड़ लिया जाएगा। विपिन ने पुलिस को बताया कि उन्होंने दस जगहों से रुपये एकत्र किए थे और वैन में एक करोड़ रुपये से अधिक रकम थी जिसे एचडीएफसी बैंक की सेक्टर 53 स्थित शाखा में जमा किया जाना था।,crime
"जहांगीरपुरी हिंसा: बिना अनुमति के निकाली गई थी शोभायात्रा, विश्व हिंदू परिषद का कार्यकर्ता गिरफ्तार","Highlights शोभा यात्रा के लिए नहीं ली गई थी अनुमति, VHP और बजरंग दल के खिलाफ FIR दर्ज विश्व हिंदू परिषद के जिला सेवा प्रमुख को मामले में किया गया है गिरफ्तार नई दिल्ली: जहांगीरपुरी हिंसा मामले में दिल्ली पुलिस ने बताया है कि शोभा यात्रा के लिए आयोजकों ने कोई अनुमति नहीं ली थी, जिसके कारण विश्व हिंदू परिषद और बजरदल के खिलाफ एफआईआर दर्ज की गई है। साथ ही दिल्ली पुलिस ने हिंदूवादी संगठन विश्व हिंदू परिषद के एक कार्यकर्ता को गिरफ्तार किया है। दिल्ली पुलिस की अधिकारी उषा रंगनानी ने बताया कि 17 अप्रैल को विश्व हिंदू परिषद, बजरंग दल दिल्ली प्रांत के आयोजकों के खिलाफ बिना अनुमति के जुलूस निकालने को लेकर मामला दर्ज किया गया है। उन्होंने बताया कि मामले में आरोपी प्रेम शर्मा जो कि विश्व हिंदू परिषद के जिला सेवा प्रमुख हैं को गिरफ्तार किया गया है।",crime
"जहांगीरपुरी हिंसा : एक और आरोपी गिरफ्तार, खाली बोतलें की थी सप्लाई","जहांगीरपुरी हिंसा मामले में पुलिस ने एक और आरोपी को गिरफ्तार किया है. बताया जा रहा है कि इसने हमले के लिए खाली बोतलें सप्लाई की थीं. उसके परिवार ने थाने पर पहुंचकर हंगामा किया है.  नई दिल्ली : जहांगीरपुरी में हुई हिंसक घटना के बाद पुलिस ने मामले में कार्रवाई करते हुए एक अन्य आरोपी शेख हामिद को पूछताछ के लिए उठाया है. उसके परिवार के लोगों ने जहांगीरपुरी थाना पहुंचकर हंगामा किया. उन्होंने बताया कि वह विकलांग है ओर चल फिर नहीं सकता, लेकिन पुलिस ने उसे बिना वजह आरोपी बनाते हुए हिरासत में लिया है. पुलिस अपनी पड़ताल में कार्रवाई करते हुए कई लोगों को उठा कर उनसे पूछताछ कर रही है. DCP ने बताया कि जहांगीरपुरी दंगे का एक और आरोपी गिरफ्तार किया गया है. उसने आरोपियों को शोभायात्रा पर हमले के लिए खाली बोतलें सप्लाई की थीं. जहांगीरपुरी थाने में मौजूद यह भीड़ शेख हामिद के परिवार की है, जो विकलांग है. उसकी विकलांगता के डॉक्यूमेंट भी लेकर परिवार के लोग पुलिस थाने पर पहुंचे, जहां उन्होंने पुलिस के खिलाफ हंगामा किया. बताया गया कि जिस आरोपी को हमलावर बताकर पुलिस ने गिरफ्तार किया है, वह निर्दोष है और कबाड़ी का काम करता है. पुलिस वाले जबरन उसे उठाकर थाने ले आए. अब उसे आरोपी बनाया जा रहा है, जबकि पुलिस दो दिनों से मामले में कार्रवाई करते हुए अब तक 23 आरोपियों के खिलाफ कार्रवाई कर चुकी है. साथ ही दो अन्य नाबालिग आरोपी भी पुलिस ने पकड़े हैं. मामले के दोषियों को रोहिणी कोर्ट में पेश किया जा चुका है, जबकि उत्तरी पश्चिमी जिले की डीसीपी उषा रंगनानी ने बताया कि आरोपी ने पूछताछ में बताया कि वारदात के दौरान उसने खाली बोतल की सप्लाई की थी. पथराव के बाद अब पुलिसिया कार्रवाई से डरा हुआ परिवार अपने लोगों को निर्दोष बता रहा है, जिस तरह से इलाके में अचानक से शोभायात्रा निकाल रहे लोगों पर पथराव हुआ, उसके बाद दोनों ओर से पत्थरबाजी की गई. इलाके में तनावपूर्ण माहौल के बीच आगजनी तक की गई. घटना में कई वाहन में तोड़फोड़ और आगजनी भी हुई. इन सभी मामले में दोषियों को पुलिस ने गिरफ्तार किया है. यह जांच के बाद साफ हो पाएगा कि पूछताछ के लिए हिरासत में लिया गया शेख हामिद दंगों का आरोपी है या नहीं, जो पूरी तरह से फॉरेंसिक टीम की रिपोर्ट के बाद साफ होगा. ",crime
द्वारका में लिफ्ट देने के बाद युवती के साथ छेड़छाड़ करने का आरोपी गिरफ्तार,"द्वारका सेक्टर 23 थाने की पुलिस ने छेड़छाड़ और याैन उत्पीड़न के आराेप एक व्यक्ति को गिरफ्तार किया है. इसकी पहचान राम किशोर के रूप में हुई है. गोयला डेयरी का रहने वाला है. इसके पास से वारदात के दौरान इस्तेमाल की गई ग्रीन कलर की स्कूटी भी बरामद की गई है.  नई दिल्लीः द्वारका सेक्टर 23 थाने की पुलिस ने छेड़छाड़ और याैन उत्पीड़न के आराेप एक व्यक्ति को गिरफ्तार किया है. इसकी पहचान राम किशोर के रूप में हुई है. गोयला डेयरी का रहने वाला है. इसके पास से वारदात के दौरान इस्तेमाल की गई ग्रीन कलर की स्कूटी भी बरामद की गई है.  डीसीपी शंकर चौधरी के अनुसार, 16 अप्रैल को एक बजे, पीसीआर कॉल से द्वारका सेक्टर 23 थाने की पुलिस को एक युवती के साथ सेक्सुअल असॉल्ट की सूचना मिली थी. मौके पर पहुंची पुलिस को पीड़िता ने बताया कि उसने ग्रीन कलर स्कूटी सवार एक अंजान युवक से लिफ्ट ली थी. जिसके बाद उसने यौन उत्पीड़न किया. पीड़िता के बयान पर मामला दर्ज किया गया. इसे भी पढ़ेंः दिल्ली में स्नैचर गिरफ्तार, पांच मोबाइल और बाइक बरामद   मामले की गंभीरता को देखते हुए एसीपी मदन लाल मीणा और एसएचओ अनीश शर्मा की देखरेख में एटीओ योगेश त्यागी के नेतृत्व में एसआई बालू राम, हेड कॉन्स्टेबल जगबीर, कॉन्स्टेबल धर्मेंद्र और विकास की टीम का गठन कर आरोपी की पकड़ के लिए लगाया गया. पुलिस टीम इलाके के सीसीटीवी फुटेजों की जांच की. एक फुटेज में पुलिस को ग्रीन कलर की स्कूटी पर आरोपी के पीछे बैठी पीड़िता नजर आयी. इसे भी पढ़ेंः पत्नी और बेटे की हत्या का आराेपी आत्महत्या करने पहुंचा था यमुना ब्रिज, पुलिस ने किया गिरफ्तार जिसके बाद स्कूटी की तलाश करते हुए पुलिस टीम द्वारका सेक्टर 10 पहुंची. जहां उन्हें एक कंपनी द्वारा अपने एम्प्लॉई को डिलीवरी के उद्देश्य से स्कूटी दिए जाने का पता चला. जिसके बाद, पुलिस ने स्कूटी सवार को ट्रेस कर उसे दबोच लिया. उसके पास से स्कूटी भी बरामद कर ली गयी. पुलिस ने बरामद स्कूटी को जब्त कर आरोपी को गिरफ्तार कर लिया है. आगे की कार्रवाई की जा रही है.",crime
नोएडा पुलिस ने बादलपुर में दाे बदमाशाें काे किया गिरफ्तार,"थाना बादलपुर पुलिस ने अन्तर्जनपदीय लुटेरे व वाहन चोर गैंग के दाे शातिर अभियुक्ताें को गिरफ्तार किया है. इनके कब्जे से पांच तमंचे, 11 जिन्दा कारतूस, फर्जी नम्बर प्लेट लगी बाइक, चोरी के जेवरात, लैपटॉप और मोबाइल फोन बरामद किये हैं. पकड़े गए दोनों आरोपी सगे भाई हैं. नाम बदल बदल कर वारदात को अंजाम दिया करते थे. नई दिल्ली/नोएडा: ग्रेटर नोएडा के थाना बादलपुर पुलिस ने साेमवार काे रॉयल सिटी गेट के पास ग्राम खेडा धर्मपुरा से चेकिंग के दाैरान राजू तिवारी उर्फ रिजवान खां और संजय तिवारी उर्फ रिंकू उर्फ अकील खान काे गिरफ्तार किया. दाेनाें के पिता का नाम कृष्णगोपाल तिवारी उर्फ करीम खान बताया जाता है. इनके कब्जे से पांच तमंचे, 11 जिन्दा कारतूस, फर्जी नम्बर प्लेट लगी बाइक, चोरी के जेवरात, लैपटॉप और मोबाइल फोन बरामद किये हैं. नाम बदल बदल कर वारदात को अंजाम दिया करते थे. बदमाशों की गिरफ्तारी और बरामदगी के संबंध में जानकारी देते हुए सेंट्रल जोन के डीसीपी हरीश चंदर ने बताया कि अभियुक्ताें के विरुद्ध जनपद हरदोई, लखनऊ, सीतापुर, खीरी लखीमपुर, बलरामपुर में गंभीर धाराओ में कई मामले दर्ज हैं. अभियुक्त राजू तिवारी उर्फ रिजवान वर्ष 2011 में लखनऊ पुलिस की हिरासत से फरार हो चुका है. इसे भी पढ़ेंः लुटेरों के गैंग से नोएडा पुलिस की हुई मुठभेड़, दो लुटेरों को लगी गोली इसके अलावा वर्ष 2010 में कोतवाली नगर हरदोई की हवालात में जहर खा लिया था. संजय तिवारी उर्फ रिंकू उर्फ अकील खान वर्ष 2004 में हरदोई पुलिस की हिरासत से फरार हो चुका है. इनके अन्य आपराधिक इतिहास के बारे में जानकारी इकट्ठा की जा रही है.  ऐसी ही ज़रूरी और विश्वसनीय ख़बरों के लिए डाउनलोड करें ईटीवी भारत एप",crime
"जहांगीरपुरी में घरों से फिर चले पत्थर, जांच के लिए गई थी पुलिस","राजधानी दिल्ली में तनाव लगातार बढ़ रहा है. सोमवार को जहांगीरपुरी में एक बार फिर पथराव किया गया. इस बार हनुमान जयंती पर निकली शोभा यात्रा पर हुए पथराव की जांच करने गई पुलिस टीम पर अराजकतत्वों ने पत्थरबाजी की.  नई दिल्ली : राजधानी दिल्ली में तनाव लगातार बढ़ रहा है. सोमवार को जहांगीरपुरी में एक बार फिर पथराव किया गया. इस बार हनुमान जयंती पर निकली शोभा यात्रा पर हुए पथराव की जांच करने गई पुलिस टीम पर अराजकतत्वों ने पत्थरबाजी की. जहांगीरपुरी इलाके में क्राइम टीम मामले की पड़ताल करने गई थी. पुलिस जैसे ही बस्ती में पहुंची तो लोगों ने पुलिस टीम पर भी पथराव कर दिया. इसके बाद इलाके में एक बार फिर से तनाव का माहौल बन गया है. मौके पर भारी संख्या में फिर से पुलिस बल तैनात किया गया है. मामले में कार्यवाही करते हुए क्राइम टीम ने अब तक 21 आरोपियों को गिरफ्तार किया है, साथ ही दो नाबालिगों को भी हिरासत में लिया. जानकारी मिल रही है कि क्राइम ब्रांच ने और भी सात लोगों को हिरासत में लिया है. इसी कड़ी में क्राइम टीम गलियों में पहुंची तो ऊपर से लोगों ने पथराव कर दिया. अब इलाके में शांति व्यवस्था बनाने के लिए भारी पुलिस बल मौजूद है. जहांगीरपुरी में हनुमान जयंती के अवसर पर निकाली गई शोभायात्रा के दौरान दो समुदायों के बीच हुई झड़प में पथराव और आगज़नी की घटनाएं हुई थीं, जिसमें मेदालाल सहित आठ पुलिसकर्मी और एक स्थानीय व्यक्ति घायल हो गया था। इस दौरान मेदालाल को गोली लग गई थी. दिल्ली पुलिस ने लाल पर कथित तौर पर गोली चलाने वाले व्यक्ति और मुख्य साजिशकर्ताओं सहित कुल 21 लोगों को मामले में गिरफ्तार किया है. मामले में दो नाबालिगों को भी हिरासत में लिया गया है. : जहांगीरपुर हिंसा : गोली लगने से घायल SI के घर पहुंचे कमिश्नर, बहादुरी को किया सलाम - जहांगीरपुरी हिंसा: पुलिस कमिश्नर बोले- मस्जिद पर झंडे लगाने वाली बात गलत, दोनों पक्षों पर की कार्रवाई शहर में कानून व्यवस्था बनाए रखने के लिए दिल्ली पुलिस ने रविवार को ड्रोन और पैदल गश्त बढ़ा दी, संवदेनशील इलाकों में छतों से सर्विलांस/निगरानी तेज कर दी और विभिन्न अमन समितियों के सदस्यों के साथ बैठक की. जामिया नगर, जामा मस्जिद, संगम विहार, चांदनी महल, जसोला, हौज कासी सहित तमाम जगहों पर ड्रोन और पैदल गश्त की जा रही है. साथ ही उत्तरी-पूर्वी दिल्ली मेंं भी गश्त बढ़ा दी गई है, जहां 2020 में साम्प्रदायिक दंगे हुए थे. जहांगीरपुरी इलाके में हनुमान जयंती के दिन शोभायात्रा के दौरान हुई हिंसा में नौ पुलिसकर्मियों सहित 10 लोगों के घायल होने के बाद उक्त कदम उठाए गए हैं. हनुमान जयंती के अवसर पर निकाली गई एक शोभायात्रा के दौरान हुई झड़प के एक दिन बाद दिल्ली पुलिस ने रविवार को अमन समितियों के सदस्यों के साथ बैठक की. इस दौरान पुलिस ने उनसे कहा कि वे अपने-अपने इलाकों में शांति बनाए रखने की लोगों से अपील करें.",crime
"बुलंदशहरः तीन वर्षीय भतीजी से चाचा ने किया दुष्कर्म, पीड़िता की मां ने दर्ज कराया मामला, आरोपी अरेस्ट","Highlights पुलिस ने बताया कि आरोपी घटना के बाद फरार हो गया था। यौन अपराधों से बच्चों का संरक्षण (पॉक्सो) अधिनियम की धाराओं के तहत मामला दर्ज किया है। पुलिस के अनुसार घटना रविवार की है।  बुलंदशहरः उत्तर प्रदेश में बुलंदशहर जिले के अनूपशहर थाना क्षेत्र में एक व्यक्ति द्वारा अपनी तीन वर्षीय भतीजी से कथित तौर पर दुष्कर्म किये जाने का मामला सामने आया है। पुलिस ने सोमवार को यह जानकारी दी। पुलिस के अनुसार घटना रविवार की है। पुलिस ने तहरीर के आधार पर संबंधित धाराओं के तहत मामला दर्ज कर आरोपी को गिरफ्तार कर लिया है। पुलिस ने बताया कि तहरीर के अनुसार अनूपशहर थाना क्षेत्र के एक गांव की रहने वाली महिला रविवार की अपराह्र लगभग तीन बजे खेत से जब अपने घर वापस पहुंची तो उसे इस घटना के बारे में पता चला। पुलिस ने बताया कि आरोपी घटना के बाद फरार हो गया था। पुलिस ने आरोपी के खिलाफ दुष्कर्म, मारपीट, जान से मारने की धमकी और यौन अपराधों से बच्चों का संरक्षण (पॉक्सो) अधिनियम की धाराओं के तहत मामला दर्ज किया है। चचेरी बहन से बलात्कार का मुकदमा दर्ज होने से क्षुब्ध युवक ने की खुदकुशी मुजफ्फरनगर जिले से सटे शामली जिले में खुद पर अपनी चचेरी बहन से बलात्कार के आरोप में मुकदमा दर्ज होने से क्षुब्ध एक युवक ने जहर खाकर खुदकुशी कर ली। शामली के कैराना पुलिस क्षेत्राधिकारी बृजेन्द्र सिंह भडाना ने सोमवार को बताया कि कांधला थाना क्षेत्र के एक गांव में गय्यूर (26) नामक युवक ने अपनी चचेरी बहन से बलात्कार के आरोप में गत शुक्रवार को मुकदमा दर्ज होने से क्षुब्ध होकर रविवार शाम जहर खा लिया, जिससे उसकी मृत्यु हो गयी। उन्होंने बताया कि शव का पोस्टमार्टम कराया गया है। मामले की जांच की जा रही है",crime
देवा गुर्जर हत्याकांड मामला:मुख्य आरोपित बाबू गुर्जर न्यायिक अभिरक्षा में,"जयपुर/चित्तौड़गढ़, 18 अप्रैल (हि.स.)। चित्तौड़गढ़ जिले के रावतभाटा के बहुचर्चित देवा गुर्जर हत्याकांड मामले के पुलिस ने मुख्य आरोपित बाबू गुर्जर को सोमवार को रावतभाटा कोर्ट में पेश किया गया। जहां से उसे कोर्ट ने जेल भेजने के आदेश दिए, जबकि छह अन्य आरोपियों को रिमांड लिया गया है। उप पुलिस अधीक्षक झाबरमल यादव ने बताया कि हिस्ट्रीशीटर देवा गुर्जर हत्याकांड मामले में गिरफ्तार मुख्य आरोपित बाबू गुर्जर को कोर्ट में पेश किया गया,जहां उसे न्यायिक अभिरक्षा में भेज दिया गया है और साथ ही इस मामले से संबंधित पूछताछ के लिए अन्य छह आरोपित गोपाल सिंह राजपूत, लाला उर्फ नरेंद्र सिंह , हेमंत कलाल, नानूराम मीणा, कालू लाल उर्फ सचिन गुर्जर और जुगराज गुर्जर को 22 अप्रैल तक एसआईटी को रिमांड पर सौंपा है। इस हत्याकांड मामले में 22 लोगों के खिलाफ मामला दर्ज कराया गया था गौरतलब है कि 4 अप्रैल को देवा गुर्जर रावतभाटा के ही कोटा बैरियर इलाके में नाई की दुकान पर गया हुआ था। जहां पर अचानक से कुछ लोग आए और उस पर हमला कर दिया। घायल देवा को एंबुलेंस की मदद से रावतभाटा के सरकारी अस्पताल ले जाया गया। जहां से कोटा रैफर कर दिया गया। जहां पर उसे मृत घोषित कर दिया गया। देवा चित्तौड़गढ़ के रावतभाटा थाने का हिस्ट्रीशीटर था औश्र उसके खिलाफ भी कई मामले पहले से दर्ज हैं। मामले पर मचे बवाल के बीच गहलोत सरकार ने मामले की जांच एसआईटी को सौंप दी। जिसके बाद पुलिस ने कार्रवाई करते हुए मुख्य आरोपित बाबू गुर्जर सहित छह आरोपितों को गिरफ्तार किया है। हिन्दुस्थान समाचार/ दिनेश/ ईश्वर",crime
ट्रक हाईजैक के आरोप में तीन युवक गिरफ्तार,"गुवाहाटी (असम), 18 अप्रैल (हि.स.)। गुवाहाटी के बाहरी इलाका खेत्री थाना क्षेत्र से मकई लेकर जा रहे एक ट्रक को हाईजैक करने के मामले में पुलिस ने तीन लोगों को गिरफ्तार किया है। पुलिस ने सोमवार को बताया कि खेत्री थाना से महज 500 मीटर दूरी पर तीन लोगों ने मकई लेकर जा रहे एक ट्रक को हाईजैक कर लिया। ट्रक में अली इंटरप्राइज का नौ लाख रुपए का मकई लदा हुआ था। खेत्री के एक मील में मकई को बेचने के लिए लाया गया था। ट्रक के हाईजैक की जानकारी मिलते ही खेत्री पुलिस ने ट्रक का पीछा कर तीन युवकों को गिरफ्तार कर लिया। पुलिस इस संबंध में एक प्राथमिकी दर्ज कर मामले की जांच कर रही है। हिन्दुस्थिन समाचार/ असरार/ अरविंद",crime
"दहेज के लिए विवाहिता को जलाया,इलाज के दौरान मौत","मोतिहारी,18अप्रैल(हि.स.) जिले के लखौरा थाना क्षेत्र के बिचला टोला में एक 24 वर्षीय नवविवाहिता की मौत आग में गंभीर रूप से जलने से हो गयी।आग में जलने के बाद उक्त युवती का इलाज मोतिहारी में चल रहा था।मृत विवाहिता ने पुलिस के समक्ष दिये अपने फर्द बयान में अपने पति,सास व ससुर पर दहेज़ प्रताड़ना का आरोप लगाते हुए कहा था कि ससुराल के रसोईघर में बर्तन धो रही थी इसी बीच पति, ससुर, सास आये और आकर धमकी देते हुए कहा कि उनके पिता ने दहेज़ देने की बात की थी लेकिन नहीं दिये। इतने में इन लोगे ने मेरे उपर केरोसिन तेल छिड़ककर आग लगा दी।जिस कारण मेरा शरीर पूरी तरह जल गया। मेरे चिल्लाने के बाद आस पास के लोग जुटे और इलाज के लिए मोतिहारी ले आये। पुलिस ने युवती के बयान के आधार पर पति ,ससुर व सास के उपर प्राथमिकी दर्ज कर गिरफ्तारी के लिए छापेमारी कर रही है।वही शव को पोस्टमार्टम कराने के बाद शव को पिता को सौंप दिया गया है।इस बाबत लखौरा थानाध्यक्ष दीपक कुमार ने सोमवार को बताया कि आरोपियों को जल्द ही गिरफ्तार किया जायेगा। हिन्दुस्थान समाचार/आनंद प्रकाश",crime
"बिहार के रोहतास में लड़की पर फेंका तेजाब, चेहरा झुलसा, अपराधी फरार","Highlights रोहतास जिले के विक्रमगंज में एक लड़की को तेजाब हमले में बुरी तरह से घायल हो गई है 25 साल की पीड़िता अपने भाई के साथ बाइक पर बैठकर किसी रिश्तेदार के यहां जा रही थी बाइक सवार अपराधियों ने पीछे से आकर लड़की के मुंह पर तेजाब की बोतल फेंक दी रोहतास: बिहार में मुख्यमंत्री नीतीश कुमार के कानून-व्यवस्था को अपराधियों ने सोमवार को उस समय दिन-दहाड़े चुनौती दे दी जब रोहतास जिले के विक्रमगंज में एक लड़की को तेजाब हमले में बुरी तरह से घायल हो गई है।  जानकारी के मुताबिक 25 साल की पीड़िता बाजार में अपने भाई के साथ बाइक पर बैठकर किसी रिश्तेदार के यहां जा रही थी तभी बाइक सवार दो अज्ञात बदमाशों ने उस पर तेजाब से हमला कर दिया, जिसके कारण लड़की का चेहरा गंभीर रूप से झुलस गया है। पुलिस के अनुसार पीड़िता विक्रमगंज के ढांगई गांव की रहने वाली है। उसके साथ यह हादसा तब पेश आया जब वो अपने 30 साल के भाई आकाश कुमार के साथ बिक्रमगंज में अपने रिश्तेदार के घर जा रही थी। खबरों के अनुसार दोनों भाई-बहन अभी एस कॉलेज पहुंचे ही थे कि दो बाइक सवारों ने उन्हें पीछे से आकर रोका और बाइक के पीछे बैठे युवक ने छात्रा के चेहरे पर तेजाब की पूरी बोतल दे मारी। हमले के बाद पीड़िता वहीं चिल्लाते हुए जमीन पर गिर गई और सारा तेजाब उसके चेहरे पर फैल गया, जिसके कारण उसका पूरा चेहरा जल गया। मौके पर मौजूद लोगों ने बाइक सवार बदमाशों को पकड़ने की कोशिश की लेकिन बाइक सवार मौके से फरार हो गये। इसके बाद स्थानीय लोगों ने फौरन पीड़िता को नजदीकी के अस्पताल में भर्ती करवाया, जहां उसकी हालत चिंताजनक बनी हुई है। अस्पताल में पीड़िता का इलाज कर रहे डॉक्टर ने बताया कि उसके चेहरे के आधे हिस्सा तेजाब के कारण बुरी तरह से जल गया है। तेजाब के कारण उसकी आखों की रोशनी भी प्रभावित हुई है। डॉक्टर एसिड से जली हुई त्वचा को जल्द-जल्द हटाने की कोशिश कर रहे हैं। वहीं इस मामले में बिक्रमगंज पुलिस का कहना है कि पीड़िता और उसके भाई के बयानों के आधार पर दो अज्ञात बाइक सवारों के खिलाफ एफआईआर दर्ज गई है। पीड़िता के भाई ने पुलिस को बाइक का रजिस्ट्रेशन नंबर भी दिया है। इस घटना की जांच कर रहे पुलिस अधिकारी केएम शर्मा ने कहा कि पीड़िता और उसके भाई के बयान के आधार पर हम अपराधियों की पहचान में लगे हुए हैं। उम्मीद है कि अपराधियों की जल्द ही पहचान हो जाएगी और उन्हें गिरफ्तार करके पीड़िता को न्याय दिलाने का काम शीघ्र ही किया जाएगा।",crime
"टायरों में छुपा कर ले जा रहा था 75 किलो डोडा चूरा, एक तस्कर गिरफ्तार","पाली, 18 अप्रैल (हि.स.)। पाली जिले के रास थाना पुलिस ने नेशनल हाईवे पर नाकाबंदी के दौरान मध्यप्रदेश के मंदसौर जिले के थाना नारायणगढ़ के गांव खाखरिया खेड़ी निवासी तस्कर पंकज मालवीय पुत्र गोपाल (22) को अवैध मादक पदार्थ की तस्करी के आरोप में गिरफ्तार किया है। किसी को शक न हो इसके लिए तस्कर अपने ट्रैक्टर के पिछले ट्यूबलेस टायरों में डोडा चूरा भर कर ला रहा था। पुलिस ने तलाशी में 8 कट्टों से 75 किलो डोडा पोस्त बरामद किया है। पाली पुलिस अधीक्षक राजन दुष्यंत ने बताया कि मुखबिर की सूचना पर रास थाना पुलिस ने नेशनल हाईवे 158 पर कौलपूरा गांव के पास नाकाबंदी की गई थी। नाकाबंदी में लगी टीम ने जब एक बिना नंबरी एमपी नंबर के ट्रैक्टर को रोक ड्राइवर से पूछताछ की तो वह सकपका गया। संदेह होने पर ट्रैक्टर की सघनता से तलाशी ली गई तो उसके पिछले ट्यूबलेस टायरों में 8 कट्टे छुपाये हुए थे जिनमें 75 किलो डोडा चूरा भरा था। इस पर तस्कर पंकज मालवीय को एनडीपीएस एक्ट के तहत गिरफ्तार किया है। पूछताछ में तस्कर ने बताया कि किसी को शक न हो इसके लिए वह ट्रैक्टर के पिछले ट्यूबलेस टायरों में अवैध मादक पदार्थ डोडा चूरा डालकर मध्य प्रदेश के मंदसौर से लाकर मारवाड़ में विभिन्न ग्रामीण क्षेत्रों में सप्लाई करता है। हिन्दुस्थान समाचार/ दिनेश",crime
"मां के नाम अफीम की खेती का लाइसेंस, दो करोड़ की अफीम के साथ बेटा गिरफ्तार","शाहजहांपुर, 18 अप्रैल (हि.स.)। पुलिस ने जैतीपुर थाना क्षेत्र से एक युवक को दो करोड़ की अफीम के साथ गिरफ्तार किया है। पुलिस अधीक्षक एस आनंद ने सोमवार को यह जानकारी देते हुए बताया कि जैतीपुर पुलिस ने यह गिरफ्तारी बीती रात को एक सूचना के बाद हिम्मतपुर मन्दिर से ग्राम मीरपुर को जाने वाले रास्ते पर चेकिंग के दौरान की है। अभियुक्त की पहचान थाना गढ़िया रंगीन क्षेत्र के गांव नंगला देहात माली निवासी हाकिम यादव के रूप में हुई हैं। तलाशी के दौरान आरोपी के कब्जे से उच्च क़्वालिटी की दो किलोग्राम अफीम बरामद हुई है, जिसकी कीमत अन्तरराष्ट्रीय बाजार में करीब दो करोड़ रुपये आंकी गई है। एसपी ने यह भी बताया कि आरोपित हाकिम यादव की मां के नाम अफीम की खेती का लाइसेंस है। जबकि आरोपित ने स्वीकारा है कि वह अपनी मां से छिपाकर अफीम को बेचता है। अब यह पता लगाया जा रहा है कि उसके साथ कौन-कौन अवैध अफीम की तस्करी कर रहा है। हिन्दुस्थान समाचार/अमित/दीपक",crime
सरपंच का दलाल दस हजार रुपये की रिश्वत लेते गिरफ्तार,"जयपुर, 18 अप्रैल (हि.स.)। भ्रष्टाचार निरोधक ब्यूरो की बीकानेर टीम ने सोमवार को कार्रवाई करते हुए बीकानेर जिले के खाजूवाला ग्राम पंचायत कुण्डल संरपंच के दलाल को 10 हजार रुपये की रिश्वत लेते गिरफ्तार किया है।  भ्रष्टाचार निरोधक ब्यूरो महानिदेशक बीएल सोनी ने बताया कि एसीबी की बीकानेर टीम को परिवादी द्वारा शिकायत दी गई कि प्रधानमंत्री आवास योजना में स्वीकृत आवास निर्माण की तीसरी किस्त जारी करवाने तथा मस्टरोल भरवाने की एवज में सरपंच दलाल ओमप्रकाश तर्ड बीस हजार रुपये की रिश्वत राशि मांग रहा है। एसीबी बीकानेर अतिरिक्त पुलिस अधीक्षक रजनीश पूनिया के नेतृत्व में शिकायत का सत्यापन कर ट्रेप की कार्रवाई करते हुए दलाल ओमप्रकाश तर्ड निवासी अन्तोदय नगर जिला बीकानेर को परिवादी से 10 हजार रुपये की रिश्वत राशि लेते गिरफ्तार किया गया है। उल्लेखनीय है कि एसीबी टीम को देखते ही आरोपित ने रिश्वत राशि को ग्राम पंचायत भवन के हॉल में फैंक दी, जिसे बरामद कर लिया गया है। हिन्दुस्थान समाचार/ दिनेश/ ईश्वर",crime
"Bihar: 'चोरी नहीं किया है मोबाइल.', चीख-चीख कर कहते युवक को दबंगों ने बेरहमी से पीटा","Bihar News: बिहार के गोपालगंज जिले में रविवार को दबंगों ने एक दलित युवक की बेरहमी से पिटाई की है. उन लोगों ने मोबाइल चोरी का आरोप लगाकर युवक को कमरे में बंद करके पीटा. युवक के शरीर पर पीटे जाने से गंभीर जख्म के निशान मिले हैं. मामला कुचायकोट थाना के रामपुर माधो गांव का है. वहीं, घटना के बाद पुलिस मामले की जांच में जुट गई है बेटे की पिटाई की खबर जब उसके पिता को लगी तो वह उसे बचाने के लिए मौके पर पहुंचे. उन्होंने उन दबंगों से अपने बेटे को छुड़ाया. तब जाकर युवक की जान बच पाई. युवक के शरीर पर चोट के निशान देख उसके पिता परेशान हो गए. वो आनन-फानन में अपने बेटे को इलाज के लिए स्थानीय अस्पताल लेकर पहुंचे. जहां डॉक्टर ने युवक की हालत नाजुक पाकर उसे बेहतर इलाज के लिए गोपालगंज सदर अस्पताल रेफर कर दिया. पिटाई के जख्मों को दिखाते हुए रामपुर माधो गांव निवासी रामचंद्र राम के बेटे दिलीप कुमार राम का कहना है कि उनके ही गांव के कुछ दबंग लोगों ने घर में मोबाइल चोरी करने का आरोप लगा दिया. वह घर में सोए हुए था. तभी वो उसे बुलाकर ले गए. जहां बेरहमी से उसकी पिटाई की गई. पीड़ित युवक के बार-बार यह कहने पर कि उसे मोबाइल चोरी होने के बारे में कोई जानकारी नहीं है. लेकिन दबंगों ने उस युवक की एक ना सुनी और वो उसे बेरहमी से पीटते रहे. एसडीपीओ संजीव कुमार के मुताबिक युवक की पिटाई की गई है. पीड़ित की ओर से कोई शिकायत नहीं दी गई है. थानाध्यक्ष को निर्देश दिया गया है कि वादी का बयान लेकर जल्द थाने में रिपोर्ट दर्ज कर कार्रवाई करें.",crime
पुत्र की शादी के आभूषण बनाने को दिया पांच लाख का सोना हड़पा,"जोधपुर, 18 अप्रैल (हि.स.)। निकटवर्ती सालावास गांव में एक व्यक्ति ने अपने पुत्र की शादी के लिए सोने के आभूषण बनाने के बदले सुनार को सौ ग्राम सोने का बिस्किट दिया, लेकिन आठ महीने बाद सुनार ने न सिर्फ आभूषण बनाकर देने में असमर्थता जता दी, बल्कि सोने का बिस्किट लौटाने से भी इनकार कर दिया। शादी से एक महीने पहले सुनार की हरकत से परेशान व्यक्ति ने बोरानाडा थाने में धोखाधड़ी का मामला दर्ज कराया। पुलिस के अनुसार मूलत: जालोर जिले में माण्डवला हाल राजमुन्दरी निवासी प्रकाशदास पुत्र विजेराम वैष्णव ने बनाड़ रोड पर पेट्रोल पम्प के पास पदमावती ज्वैलर्स के मालिक मुरली मनोहर सोनी के खिलाफ धोखाधड़ी का मामला दर्ज कराया है। आरोप है कि गत दस सितम्बर को वह सालावास में अपने ससुराल गया था, जहां उन्होंने अपने साले इन्द्रकुमार उर्फ राजेन्द्र वैष्णव से बात की और कहा कि पुत्र की 3 मई को शादी है। जिसके लिए आभूषण बनवाने हैं। इन्द्र कुमार ने पहले से परिचित मुरली मनोहर के बारे में बात की। मोबाइल पर बात कर मुरली मनोहर को आभूषण का ऑर्डर लेने के लिए घर बुलाया। सुनार उसी दिन सालावास पहुंचा, जहां उसे 155 ग्राम सोने का रखड़ी सैट, बाजूबंद, मंगलसूत्र, कान के पते बनाने का ऑर्डर दिया था। बदले में सौ ग्राम सोने का बिस्किट दिया था। सुनार ने 92 प्रतिशत टंच हॉल्मार्क लगाकर आभूषण देने का भरोसा दिलाया था। यह आभूषण एक माह में देना तय किया गया था। एक महीने बाद साले ने आभूषण के लिए सुनार से बात की तो उसने 15-20 दिन का और समय मांगा। 15-20 दिन बाद इन्द्र कुमार आभूषण लेने के लिए सुनार की दुकान पहुंचा, जहां चार-पांच व्यक्ति पहले से खड़े थे। जो आभूषण बनाकर न दे पाने के लिए सुनार को उलाहना दे रहे थे। वे अपने साथ ठगी करने का आरोप भी लगा रहे थे। पीडि़त के साले ने सुनार से बात की तो दो-चार बाद आने को कहा। इस पर इन्द्रकुमार 2 अप्रैल को सुनार की दुकान पहुंचा, लेकिन दुकान बंद मिली। मोबाइल पर बात की तो सुनार ने पास ही अपने घर बुलाया, जहां उससे आभूषण मांगे गए, लेकिन सुनार ने आभूषण बनाकर देने में असमर्थता जता दी। इतना ही नहीं, उसने सोने का बिस्किट लौटाने से भी साफ इनकार कर दिया। जबकि शादी में सिर्फ एक महीना ही बचा था। हिन्दुस्थान समाचार/सतीश/ ईश्वर",crime
"आभूषण कारोबारी को लूटने वाले बदमाश को पुलिस ने पकड़ा, मुठभेड़ में हुआ घायल","लखनऊ: उत्तर प्रदेश के फिरोजाबाद में 13 अप्रैल को आभूषण कारोबारी महेश वर्मा को लूटने वाले बदमाशों से पुलिस का एनकाउंटर हुआ है. मुठभेड़ में बदमाश के पैर में पुलिस की गोली लगी, जिसके बाद जख्मी होने पर पुलिस ने उसे पकड़ लिया. पुलिस ने उसके पास से हथियार और लूटे गए सोने के आभूषणों को भी बरामद कर लिए हैं. करीब सप्ताह भर पहले महेश वर्मा जब अपनी दुकान बंद करके घर आ रहे थे, उसी दौरान मंदिर के पास लुटेरों ने उन्हें गोली मारकर उनका बैग छीन लिया था और मौके से भाग गए थे. आभूषण कारोबारी से लूटपाट के बाद पुलिस निरंतर बदमाशों को ढूंढने में लगी हुई थी. देर रात यूपी पुलिस को जानकारी मिली की एक बदमाश महावीर नगर अपने घर जा रहा है. सूचना के बाद रामगढ़ पुलिस और SOG की टीम ने बेंदी की पुलिया के पास तलाशी अभियान शुरू किया. बदमाश वहां से भागने लगा तो पुलिस ने रोकने का प्रयास किया. इसी दौरान भागते वक़्त उसकी बाइक फिसल गई और वो अपनी बंदूक से पुलिस पर गोलीबारी करने लगा. पुलिस ने भी जवाबी गोलीबारी की और एक गोली बदमाश के पैर में लग गई जिससे जख्मी होकर वो गिर पड़ा. पुलिस ने मौके से उसे गिरफ्तार कर उपचार के लिए मेडिकल कॉलेज में भर्ती कराया. गिरफ्तार होने पर बदमाश ने अपना नाम अनुराग उर्फ अन्नू बताया और खुलासा किया कि उसके तीन साथी और हैं. पुलिस अब उनकी खोज में लग गई है. पुलिस ने आरोपी से लूटे हुए आभूषण, 32 बोर की एक पिस्टल और एक बाइक को बरामद कर लिया है. तेलंगाना : खम्मम में भाजपा कार्यकर्ता के आत्महत्या करने से तनाव जिम से लौट रेट शख्स को बदमाशों ने सरेआम मारी गोली, सीने को चीरते हुए कमर से निकली बाहर",crime
"दिन-दहाड़े आँखों में मिर्ची डालकर 1 करोड़ रुपए की लूट, दहशत में गुरुग्राम के लोग","नई दिल्ली: देश की राजधानी दिल्ली से लगे गुरुग्राम में एक कैश वैन से 1 करोड़ रुपये की लूट होने का मामला सामने आया है. यहां 4 से 5 हथियारबंद बदमाशों ने कैश वैन से लूट की वारदात को अंजाम दिया. बताया जा रहा है कि बदमाशों ने कैश वैन के ड्राइवर और कर्मचारी की आंखों में पहले मिर्ची पाउडर डाला, फिर बन्दूक के बल पर पूरी वारदात को अंजाम दिया. साइबर सिटी गुरुग्राम में हुई इस घटना के बाद पूरे इलाके में दहशत का मौहाल है. लोगों को डर है कि जब हथियार बंद बदमाश कैश वैन से करोड़ों रुपयों की लूट मचा सकते हैं तो राह चलने वालों का क्या होगा. वहीं, घटना की सूचना मिलते ही मौके पर पहुंची पुलिस ने जांच शुरू कर दी है. पुलिस CCTV फुटेज के आधार पर गाड़ियों के नंबर खंगालने का प्रयास कर रही है, ताकि कैश वैन से 1 करोड़ रुपये की लूट की वारदात को अंजाम देने वाले आरोपियों को गिरफ्तार किया जा सके. पहले भी हुई है ऐसी घटनाएं :- पिछले एक हफ्ते के आंकड़ों पर नजर डालें तो गुरुग्राम में अपराध का आंकड़ा तेजी से बढ़ रहा है. बीते दिनों हरियाणा के गुरुग्राम में बाइक सवार झपटमारों ने पुलिस कांस्टेबल को गोली मार दी थी. यह घटना सुशांत लोक इलाके में गैलेरिया मार्केट के निकट हुई थी. पुलिस ने स्नेचर को पकड़ने के लिए नाका लगा रखा था. उसी दौरान अपाचे बाइक पर दो संदिग्ध युवकों को पुलिस ने रोकने की कोशिश की. पुलिस की गिरफ्त से बचने के लिए बाइक सवार बदमाशों ने फायर कर दिया. जो सिपाही गौरी शंकर के पैर में लगी. इसके बाद दोनों बदमाश बाइक छोड़कर मौके से भाग निकले. तेलंगाना : खम्मम में भाजपा कार्यकर्ता के आत्महत्या करने से तनाव जिम से लौट रेट शख्स को बदमाशों ने सरेआम मारी गोली, सीने को चीरते हुए कमर से निकली बाहर",crime
तृणमूल सांसद सौगत रॉय के घर के पास रंगदारी वसूली को लेकर हिंसक झड़प,"कोलकाता, 18 अप्रैल (हि.स.)। तृणमूल कांग्रेस के वरिष्ठ सांसद सौगत रॉय के दक्षिण दमदम स्थित आवास के पास रंगदारी वसूली का हिस्सा बांटने को लेकर सत्तारूढ़ पार्टी तृणमूल कांग्रेस के दो गुटों के बीच हिंसक झड़प हुई है। आरोप है कि धारदार हथियार से दोनों गुटों ने एक-दूसरे पर गंभीर हमले किए हैं। इसमें आठ लोग गंभीर रूप से घायल खबर हैं। सत्तारूढ़ पार्टी के वरिष्ठ सांसद के घर के पास इस तरह की घटना की वजह से प्रशासन की कार्यशैली पर सवाल खड़े हो रहे हैं। सोमवार को सांसद सौगत राय ने इस बारे में कहा कि काफी चीखने-चिल्लाने की आवाज सुनकर मैं घर से बाहर निकला तो देखा कि दोनों तरफ से लोग एक-दूसरे पर हमले कर रहे हैं। मैंने तुरंत थाना प्रभारी को फोन किया जिसके बाद बड़ी संख्या में पुलिस की टीम मौके पर पहुंची। ऐसी घटनाएं अपेक्षित नहीं हैं। एक बार फिर अपनी ही पार्टी को मुश्किल में डालते हुए उन्होंने कहा कि इलाके में सिंडिकेट की हिस्सेदारी के बंटवारे को लेकर हिंसक झड़प हुई है। यह बंद होनी चाहिए। हमारा इलाका शांतिपूर्वक रहने वाला क्षेत्र है। यहां इस तरह की घटनाएं बिल्कुल अवांछित हैं। हालांकि वरिष्ठ सांसद के हस्तक्षेप के बावजूद पुलिस ने मामले में अभी तक किसी की गिरफ्तारी नहीं की है। हिन्दुस्थान समाचार /ओम प्रकाश /सुगंधी",crime
"गाजीपुरः पत्नी और बेटे-बेटी की हत्या, शख्स ने फांसी लगाकर खुदकुशी की, जानें मामला","Highlights घटना की सूचना मिलने पर आज सुबह चारों शव पोस्टमार्टम के लिये भेज दिए गए हैं। पुलिस को आशंका है कि यह घटना गृह कलह के कारण घटी है। गाजीपुरः गाजीपुर जिले की जखनिया तहसील स्थित सादात बाजार में एक व्यक्ति ने अपनी पत्नी और बेटे-बेटी की हत्या करने के बाद कथित रूप से खुदकुशी कर ली।  पुलिस सूत्रों ने सोमवार को बताया कि सादात बाजार के रहने वाले शिवदास सोनकर (35) ने रविवार रात अपनी पत्नी रीना (32), बेटे आरव (10) तथा बेटी सेजल (आठ) की हत्या करने के बाद फांसी लगाकर खुदकुशी कर ली। उन्होंने बताया कि घटना की सूचना मिलने पर आज सुबह चारों शव पोस्टमार्टम के लिये भेज दिए गए हैं। सूत्रों ने बताया कि पुलिस को आशंका है कि यह घटना गृह कलह के कारण घटी है। पुलिस मामले की जांच कर रही है। मेरठ में बहनोई की हत्या, बहन को किया घायल मेरठ जिले में झूठी शान की खातिर हत्या का मामला सामने आया है। यहां प्रेम विवाह करने वाली एक महिला के भाइयों ने सोमवार को अपने बहनोई की कथित रूप से गोली मारकर हत्या कर दी और बीच-बचाव करने आई अपनी बहन को भी चाकू मारकर घायल कर दिया। पुलिस अधीक्षक (ग्रामीण) केशव कुमार ने बताया कि सरधना कस्बे में गढ़ी खटीकान मोहल्ला निवासी जैकी उर्फ पटवारी (25) ने करीब दो माह पहले अपने पड़ोस में ही रहने वाली अपनी ही जाति की युवती आंचल से अदालत में शादी कर ली थी। इससे युवती के परिजन नाराज थे। उन्होंने बताया कि आज सुबह युवती के भाइयों अंशू और सागर खटीक ने जैकी के घर में घुसकर उसे पहले गोली मारी और फिर चाकू से वार कर उसकी हत्या कर दी। कुमार के मुताबिक, बीच-बचाव की कोशिश में जैकी की पत्नी आंचल भी चाकू लगने से घायल हो गई है जिसे अस्पताल में भर्ती कराया गया है। पुलिस अधीक्षक ने बताया कि पुलिस ने मौके पर पहुंचकर शव कब्जे में लेकर उसे पोस्टमार्टम के लिए भेज दिया है और घटना के मुख्य अभियुक्त अंशु को गिरफ्तार कर लिया है तथा उसके कब्जे से हत्या में प्रयोग किया गया असलहा भी बरामद किया गया है।",crime
पंजाब पुलिस ने पाकिस्तान में स्थित एक आतंकी सेल का भंडाफोड़ किया,"चंडीगढ़: पंजाब पुलिस ने नवांशहर में अपराध जांच एजेंसी (सीआईए) के कार्यालय पर हथगोले से हुए हमले को हरविंदर सिंह उर्फ रिंडा के नेतृत्व में पाकिस्तान स्थित एक प्रमुख आतंकवादी मॉड्यूल का भंडाफोड़ करके और उसके तीन कार्यकर्ताओं को गिरफ्तार करके हल कर लिया है, पुलिस महानिदेशक वी.के. भावरा ने सोमवार को यहां कहा।  7 और 8 नवंबर, 2021 की रातों को, पुलिस अधिकारियों की हत्या के लक्ष्य के साथ एक हैंड ग्रेनेड फेंका गया था। उधर, मौजूद अधिकारियों को कोई नुकसान नहीं पहुंचा। नवांशहर के गांव बैंस के मूल निवासी मनीष कुमार, जालंधर जिले के रमनदीप सिंह और एसबीएस नगर जिले के प्रदीप सिंह को हिरासत में लिया गया है। पुलिस के अनुसार उनके हाथ में एक हैंड ग्रेनेड भी मिला है। भवरा के अनुसार काउंटर इंटेलिजेंस विंग और एसबीएस नगर पुलिस ने लंबी और गहन जांच के बाद तीन संदिग्धों को गिरफ्तार किया है। डीजीपी के अनुसार, रमनदीप ने हरविंदर सिंह के आदेश पर मनीष के साथ हैंड ग्रेनेड फेंकने की बात स्वीकार की, जिन्होंने यह भी कहा कि रमनदीप ने रिंडा के निर्देशानुसार लुधियाना-फिरोजपुर रोड से दो हैंड ग्रेनेड उठाए थे। एसबीएस नगर के वरिष्ठ पुलिस अधीक्षक संदीप कुमार ने कहा कि नवांशहर में हमले में एक हैंड ग्रेनेड का इस्तेमाल किया गया था, जबकि एक अन्य पी -80 हैंड ग्रेनेड, जो हमले में इस्तेमाल किए गए हथगोले के समान था, रमनदीप के प्रवेश के बाद बरामद किया गया था। उन्होंने बताया कि हरविंदर ने रमनदीप के साथ हमले को अंजाम देने के लिए 4 लाख रुपये में करार किया था। जहांगीरपुरी हिंसा में घायल हुए SI मेदालाल से मिले कमिश्नर राकेश अस्थाना, असलम ने मारी थी गोली 'मेरी गर्दन पर तलवार मारी..', जहांगीरपुरी हिंसा में घायल शख्स ने बताया- हमलावर बंगाली मुस्लिम थे कर्नाटक में भी हनुमान जयंती के दिन भड़की थी हिंसा, 100 आरोपी गिरफ्तार, CM बोम्मई ने दी चेतावनी",crime
"बाजार में परिचित को देने आया था नकली नोट,पकड़ा गया","जोधपुर, 18 अप्रैल (हि.स.)। शहर के माता का थान इलाके में 80 फीट रोड चौराहा के समीप अपने परिचित को रुपये देने पहुंचे युवक के पास से जाली नोट बरामद हुए है। उसके पास से 52 सौ के नकली नोट मिले है। जोकि 100-100 रुपयों की शक्ल में थे। पुलिस ने उसे गिरफ्तार कर दो दिन की अभिरक्षा में लिया है। नोट कब और किससे लेकर आया इस बारे में आरोपी से गहन पड़ताल की जा रही है। बड़े मामले का खुलासा हो सकता है। इसमें नोडल थाना सरदारपुरा में जाली नोट का प्रकरण दर्ज किया गया है। सब इंस्पेक्टर सलीम मोहम्मद ने बताया कि बिलाड़ा के चांदेलाव का रहन वाला कैलाश पुत्र कोजाराम मेघवाल अपने किसी परिचित को माता का थान स्थित 80 फीट रोड चौराहा के समीप रुपये देने पहुंचा था। पुलिस को सूचना मिली कि उसके पास में नकली नोट है। इस पर उसे दस्तयाब कर लिया गया। माता का थान के एएसआई भागुराम ने इस बारे में बाद में सरदारपुरा थाने में नकली नोट का प्रकरण दर्ज करवाया। एसआई सलीम मोहम्मद ने बताया कि कैलाश मेघवाल के पास से 52 सौ रुपये मिले। सभी नोट 100-100 के थे जोकि प्रथम दृष्टया ही नकली प्रतीत हुए। इस पर उसे गिरफ्तार कर लिया गया। उसे कोर्ट में पेश कर दो दिन की अभिरक्षा में लिया गया है। हिन्दुस्थान समाचार/सतीश/ ईश्वर",crime
कांस्‍टेबल हत्‍या के चश्‍मदीद को मारने की फ‍िराक में था बवान‍िया का बदमाश,नई द‍िल्‍ली. नॉर्थ आउटर द‍िल्ली (North Outer Delhi) में गैंगवार की वारदातों को रोकने के ल‍िए हरसंभव प्रयास क‍िए जा रहे हैं. ऐसे में ज‍िला की स्‍पेशल स्टॉफ (Special Staff) की टीम ने नीरज बवान‍िया ग‍िरोह (Neeraj Bawania gang) के एक ऐसे बदमाश को गि‍रफ्तार क‍िया है जोक‍ि 2016 में द‍िल्‍ली पुल‍िस (Delhi Police) के एक स‍िपाही की हत्‍या के मामले में चश्‍मदीद गवाह को मारने की कोश‍िश में था. बदमाश फ‍िलहाल पैरोल पर बाहर आया हुआ था. जानकारी के मुताब‍िक नॉर्थ ऑउटर ज‍िला डीसीपी व‍िजेंद्र कुमार यादव की ओर से स्‍पेशल स्‍टॉफ का गठन क‍िया हुआ है जोक‍ि गैंगवार की वारदातों पर लगाम लगाने के ल‍िए गठ‍ित की गई थी. टीम के सदस्‍य कांस्‍टेबल दीपांशु को सूचना म‍िली थी क‍ि पैरोल पर बाहर आया हुआ नीरज बवानिया गिरोह का एक कुख्यात बदमाश राहुल कांस्‍टेबल की हत्‍या के चश्मदीद गवाह को खत्म करने की कोशिश कर रहा है. ं: दिल्ली पुलिस में हेड कॉन्स्टेबल और बॉडी बिल्डर रोजर जोसेफ ने कैसे जीती कैंसर की जंग? ये दिलचस्प स्टोरी गुप्त सूचना के आधार पर बवाना सेक्टर- 5 इलाके में पुलिस ने जाल बिछाया. आरोपी को आते हुए देखते ही पुलिस ने रोकने का इशारा किया. लेकिन पुलिस को देखते ही आरोपी ने पुलिस पर ही गोलियां चला दी. बदमाश ने पुलिस पर 6 राउंड गोलियां चलाई पुलिस की तरफ से भी छह राउंड गोलियां चलाई गई. इस दौरान एक गोली आरोपी के दाहिने पैर में लगी. इसके बाद पुलिस ने आरोपी को पकड़ लिया. पकड़ में आए बदमाश का नाम राहुल उर्फ पांडा है. उसके पास से बरामद मोटसाइकिल भी चोरी की निकली. राहुल उर्फ पांडा नाम का यह बदमाश नीरज बवानिया गैंग का सदस्य है और 2016 में शाहबाद डेयरी इलाके में दिल्ली पुलिस के कॉन्स्टेबल की हत्या मामले में भी यह शामिल रहता है. इसके अलावा भी राहुल उर्फ पांडा चार अन्य मामलों में भी शामिल रहा है. पुलिस को खबर मिली थी कि पैरोल पर बाहर आने के बाद राहुल कत्ल के मामले में चश्मदीद गवाह की हत्या करने की साजिश रच रहा था. फिलहाल पुलिस लगातार आरोपी से पूछताछ में जुटी हुई है.,crime
"नालंदा: छापेमारी करने गई पुलिस पर ईंट-पत्थरों से हमला, 50 से अधिक लोगों पर FIR दर्ज","बिहार के नालंदा में शराब के ठिकानों पर छापेमारी करने गई पुलिस पर हमला करने वाले 6 नामजद और 50 अज्ञात लोगों के खिलाफ FIR दर्ज कर ली है. बता दें, बीते रोज नालंदा में शराब माफिया को पकड़ने गई पुलिस पर ग्रामीणों ने हमला कर दिया. इस हमले में थानाध्यक्ष सहित 10 पुलिसकर्मी गंभीर रूप से घायल हो गए. वहीं पुलिस वाहन को भी क्षतिग्रस्त कर दिया गया. जानकारी के अनुसार, बिहार में नालंदा जिले के परवलपुर थाने के मानिकपुर गांव में शराब बनाए जाने की सूचना पुलिस को मिली थी. इस सूचना के बाद थानाध्यक्ष के नेतृत्व में लगभग दो दर्जन पुलिसकर्मी गांव में छापेमारी करने पहुंचे. पुलिस ने मौके से 10 लीटर देसी शराब बरामद की. इसी के साथ अवैध रूप से शराब कारोबार करने के आरोप में मंटू यादव को गिरफ्तार कर लिया. पुलिस मंटू को गिरफ्तार कर ला रही थी, तभी गांव के सैकड़ों महिला, पुरुष, युवक मंटू को छुड़ाने के लिए आ गए. ग्रामीणों ने पुलिस पर ईंट, पत्थर और लाठियों से हमला कर दिया. इस हमले में थाना प्रभारी रमन प्रकाश वशिष्ठ सहित 10 पुलिसकर्मी घायल हो गए. इनमें संतोष कुमार और बैजनाथ राम की हालत नाजुक है, जबकि सब इंस्पेक्टर सीके सिंह, ASI बिजेंदर दास, अरविंद सिंह, गोरे लाल यादव, उमेश प्रसाद, विशाल कुमार, विजय यादव घायल हैं. इनका इलाज स्वास्थ्य केंद्र परवलपुर में कराया जा रहा है.",crime
"मुंबईः शिवसेना विधायक मंगेश कुदालकर की पत्नी रजनी की मौत, घर में फंदे से लटका मिला शव, जानें सबकुछ","Highlights अधिकारी ने कहा कि प्रारंभिक जांच के अनुसार, उन्होंने आत्महत्या की है। दुर्घटनावश मौत की रिपोर्ट दर्ज की जा रही है और जांच चल रही है। मुंबईः शिवसेना विधायक की पत्नी का शव रविवार रात को मुंबई के उपनगरीय इलाके कुर्ला स्थित उनके घर में फंदे से लटका मिला। पुलिस ने आत्महत्या की आशंका जताई है। एक पुलिस अधिकारी ने बताया कि शिवसेना विधायक मंगेश कुदालकर की पत्नी रजनी कुदालकर का शव कुर्ला पूर्व के नेहरू नगर इलाके की डिग्निटी कोऑपरेटिव हाउसिंग सोसायटी में उनके फ्लैट में रात करीब साढ़े आठ बजे फंदे से लटका मिला। नेहरू नगर पुलिस थाने के एक अधिकारी ने कहा कि प्रारंभिक जांच के अनुसार, उन्होंने आत्महत्या की है। हालांकि वजह अभी साफ नहीं है।'' उन्होंने बताया कि इस संबंध में दुर्घटनावश मौत की रिपोर्ट दर्ज की जा रही है और जांच चल रही है। मंगेश कुदालकर अभी कुर्ला विधानसभा सीट का प्रतिनिधित्व करते हैं।",crime
"त्रिपुराः पति सहित 15 लोगों ने महिला को धान के खेत में ले जाकर पीटा, 'प्रेमी' के साथ जबरन करवाई शादी","त्रिपुरा (Tripura) के खोवई जिले में विवाहेतर संबंध रखने के संदेह में अधेड़ उम्र की एक महिला को कथित तौर पर पीटा गया और उसे उसके कथित प्रेमी से विवाह करने के लिए मजबूर किया गया. पुलिस (Tripura Police) ने सोमवार को यह जानकारी दी. एक अधिकारी ने बताया कि कथित घटना शनिवार रात तेलियामुरा थाना क्षेत्र के मध्य कृष्णापुर में हुई, जिसके बाद महिला को अस्पताल में भर्ती कराया गया. तेलियामुरा अनुमंडल पुलिस अधिकारी (SDPO) सोनाचरण जमातिया ने कहा, हम यह जानने के लिए एक दल को पीड़िता से मिलने भेजेंगे कि वास्तव में क्या हुआ था. पुलिस को अभी तक कोई लिखित शिकायत नहीं मिली है, लेकिन कथित घटना की जांच की जाएगी. महिला ने शनिवार रात संवाददाताओं से कहा कि उसके विवाहेतर संबंध के शक में उसके पति की अगुवाई में 15 लोग उसे धान के खेत में ले गए और उसकी बेरहमी से पिटाई की, जिसके बाद वह बेहोश हो गई. महिला के कथित प्रेमी को भी पीटा गया. सोशल मीडिया पर कथित रूप से इस घटना के वायरल वीडियो में दिखाई दे रहा है कि होश में आने के बाद महिला को ग्रामीणों ने उसके कथित प्रेमी को वरमाला पहनाने के लिए बाध्य किया. वीडियो में कुछ युवक कथित प्रेमी को महिला को सिंदूर लगाने के लिए मजबूर करते हुए भी दिखाई दे रहे हैं. त्रिपुरा महिला आयोग ने की घटना की निंदा महिला के पति ने मीडिया के समक्ष स्वीकार किया कि उसने और उसके परिवार ने उसी गांव के एक व्यक्ति से कथित संबंध होने के कारण महिला की पिटाई की. उसने बिना कोई पछतावा जताए कहा, घटना के बाद मैं उसे उपचार के लिए तेलियामुरा अस्पताल ले गया और मैंने पूरी रात वहां बिताई. पुलिस मेरे घर आई थी. त्रिपुरा महिला आयोग (टीसीडब्ल्यू) की अध्यक्ष बरनाली गोस्वामी ने इस कथित घटना की निंदा की. उन्होंने कहा, किसी सभ्य समाज में हम एक महिला पर इस तरह के निर्मम अत्याचार को बर्दाश्त नहीं कर सकते. किसी विवाहित महिला और पुरुष के बीच जबरदस्ती विवाह कोई आम बात नहीं है. हम यह जानने के लिए पीड़िता से मिलने एक दल भेजेंगे कि वास्तव में क्या हुआ था. (भाषा की रिपोर्ट)",crime
"6 साल की मासूम के साथ गलत हरकत कर रहा था कूलर मैकेनिक, मां ने देखा तो उड़े होश","दुर्ग. छत्तीसगढ़ के दुर्ग जिले के भिलाई हाउसिंग बोर्ड क्षेत्र में 6 वर्षीय मासूम के साथ आपत्तिजनक कृत्य का मामला सामने आया है. इस मामले में पीड़िता की मां ने पुलिस थाने में आकर अपनी रिपोर्ट लिखाई. इसके बाद पुलिस ने तत्काल कार्रवाई करते हुए आरोपी को गिरफ्तार कर लिया है. मिली जानकारी के अनुसार जामुल थाना क्षेत्र के अंतर्गत कूलर बनाने पहुंचे व्यक्ति द्वारा 6 वर्षीय मासूम को अकेला पाकर उसके साथ रेप का प्रयास व आपत्तिजनक कृत्य किया गया. बच्ची द्वारा शोर मचाने पर उसकी मां पहुंच गई. मां को देखते ही आरोपी सन्न रह गया और भागने का प्रयास करने लगा. घटना के बाद आरोपी के खिलाफ बच्ची की मांग पुलिस थाने पहुंची और लिखित शिकायत दर्ज कराई. इस मामले में पुलिस ने आरोपी के खिलाफ पॉक्सो एक्ट सहित अन्य धाराओं के तहत आरोपी को गिरफ्तार कर लिया है. जामुल थाना प्रभारी गौरव पांडे ने बताया कि हाउसिंग बोर्ड निवासी महिला द्वारा कूलर की मरम्मत करने के लिए मैकेनिक को बुलाया गया था. बीते रविवार की दोपहर करीब 2:00 बजे कूलर बनाने वाला रोनी सिंह उर्फ नेपाली महिला के घर पहुंचा. उसने महिला को कुछ सामान लाने के लिए कहा. जिस पर महिला अपने 6 वर्षीय मासूम को घर पर अकेला ही छोड़ कर सामान लाने जाने लगी. आरोपी करने लगा गलत हरकत इस बीच घर पर अकेली बच्ची को पाकर आरोपी की नियत खराब हो गई और उसने उसके साथ गलत कृत्य करने का प्रयास किया. बच्ची द्वारा शोर मचाने पर उसकी मां पहुंच गई और आरोपी गलत हरकत करते हुए पकड़ा गया, लेकिन वह मौका पाते ही फरार हो गया. घटना के बाद बच्ची की मां अपने पति के साथ जामुल थाना पहुची ओर अपनी रिपोर्ट दर्ज करवाई. जिसके बाद पुलिस ने तत्काल कार्रवाई करते हुए आरोपी को गिरफ्तार कर लिया. आरोपी से पूछताछ के बाद उसे न्यायिक हिरासत में जेल भेज दिया गया है. मामले में पुलिस ने तत्काल कार्रवाई की है.",crime
"गाली का विरोध करने पर महिला को मारी गोली,स्थिति गंभीर","नवादा ,18 अप्रैल (हि.स.)।जिले के नक्सल प्रभावित इलाके में इन दिनों अपराधियों का हौसला बुलंद है।जिले के बेलवा गांव में सोमवार को मामूली विवाद में महिला को अपराधियों ने गोली मार दी। इसमें वह गंभीर रूप से घायल हो गयी है। इसके बाद महिला को चिंताजनक हालत में नवादा के सदर अस्पताल में भर्ती कराया गया है। घायल महिला के पति रंजीत यादव ने बताया कि उनकी पत्नी रूबी देवी को गांव के ही कौशल यादव ने गोली मार दी। रूबी देवी शौच करने जा रही थी, उस दौरान कौशल यादव गंदी-गंदी गाली दे रहा था। इसका विरोध करने पर कौशल यादव ने बंदूक निकालकर सीधा मेरी पत्नी पर गोली चला दी।भागने के क्रम में मेरी पत्नी के कमर में गोली लग गयी। इसके बाद स्थानीय लोगों की मदद से तुरंत पीएचसी में भर्ती कराया गया, जहां चिंताजनक हालत में नवादा के सदर अस्पताल में भर्ती कराया गया है। रंजीत यादव ने कहा कि कौशल यादव लगातार महिलाओं पर टिप्पणी करते हैं। मना करने के बाद लोगों के साथ मारपीट भी करता है। उन्होंने बताया कि मामले की सूचना स्थानीय थाना को दे दी गई है।थाना प्रभारी ने बताया कि गोलीबारी की घटना की जानकारी मिली है। बेहतर इलाज के लिए महिला को नवादा रेफर किया गया है। आवेदन के आधार पर कार्रवाई की जाएगी। हिन्दुस्थान समाचार/डॉ सुमन",crime
नवाब मलिक की न्यायिक हिरासत को अदालत ने 22 अप्रैल तक बढ़ाया,"महाराष्ट्र के मंत्री नवाब मलिक ने भले ही खराब स्वास्थ्य की शिकायत की हो, लेकिन मुंबई की एक विशेष अदालत ने उनकी न्यायिक हिरासत 22 अप्रैल तक बढ़ा दी। मलिक को विशेष न्यायाधीश आर एन रोकड़े के समक्ष लाया गया, जो धन शोधन रोकथाम अधिनियम से जुड़े मामलों की सुनवाई के लिए जिम्मेदार हैं। राकांपा नेता ने गवाहों के बक्से में प्रवेश किया और अदालत को सूचित किया कि वह गुर्दे की समस्याओं से बीमार हैं और उनके पैरों में सूजन है। मलिक ने आगे कहा कि जब भी उन्होंने पैर में दर्द के बारे में शिकायत की, तो जेल अधिकारियों ने उन्हें केवल दवाओं की पेशकश की। ""मैं अपने चिकित्सा मुद्दों के दीर्घकालिक समाधान की तलाश में हूं,"" मलिक ने कहा। मलिक के वकील कुशल मोर ने अदालत को बताया कि मंत्री की असंवैधानिक हिरासत को चुनौती देने वाली और तत्काल रिहाई की मांग करने वाली उच्चतम न्यायालय की याचिका पर संभवत: 22 अप्रैल को सुनवाई होगी। मलिक की न्यायिक हिरासत को विशेष न्यायाधीश रोकड़े ने 22 अप्रैल तक बढ़ा दिया था। प्रवर्तन निदेशालय ने 23 फरवरी को मलिक को भगोड़े गैंगस्टर दाऊद इब्राहिम और उसके सहयोगियों की गतिविधियों से जुड़ी मनी लॉन्ड्रिंग जांच में गिरफ्तार किया था। राकांपा नेता को ईडी ने 7 मार्च तक हिरासत में लिया था, जब उन्हें तीन सप्ताह की अवधि के लिए अदालत की हिरासत में स्थानांतरित कर दिया गया था, जिसे बाद में 4 अप्रैल तक बढ़ा दिया गया था। उनकी हिरासत चार अप्रैल को 18 अप्रैल तक बढ़ा दी गई थी। पीएम मोदी ने स्वच्छ भारत अभियान का आह्वान किया कोलकाता और राजस्थान में भिड़ंत आज, जानें पिच रिपोर्ट और मौसम का हाल IPL पर फिर मंडराया कोरोना का साया, एक पूरी टीम क्वारंटाइन.., फिजियो और एक खिलाडी संक्रमित",crime
"सड़क दुर्घटना में एक व्यक्ति की मौत, दो घायल","बंगाईगांव (असम), 18 अप्रैल (हि.स.)। बंगाईगांव जिला के अभयापुरी के देउहाटी इलाके की ओर जा रही एक बाइक द्वारा ठोकर मारे जाने से राहगीर की मौके पर ही मौत हो गई। जबकि, दो व्यक्ति गंभीर रूप से घायल हो गए। पुलिस ने सोमवार को बताया कि बीती रात पल्सर बाइक (एएस-19एच-6348) द्वारा ठोकर मार जाने से एक राहगीर की मौके पर ही मौत हो गई। जब पर बाइक सवार दोनों युवक गंभीर रूप से घायल हो गए। घटना की खबर मिलते ही मौके पर पहुंची पुलिस की टीम ने मृत व्यक्ति का शव अपने कब्जे में लेकर पोस्टमार्टम के लिए अस्पताल भेज दिया है। वहीं, सड़क दुर्घटना में घायल दोनों युवकों को इलाज के लिए अस्पताल में भर्ती कराया। घायल युवकों की पहचान मनिंद्र राभा और कार्तिक राय के रूप में की गई है। पुलिस इस संबंध में एक प्राथमिकी दर्ज कर मामले की जांच कर रही है। हिन्दुस्थान समाचार/ असरार/ अरविंद",crime
"अवैध रूप से मवेशी ले जा रहा ट्रक जब्त, एक व्यक्ति गिरफ्तार","दरंग (असम),18 अप्रैल (हि.स.)। दरंग जिला के सिलापथार पुलिस ने अवैध रूप से मवेशी ले जा रहे एक ट्रक को जब्त किया है। पुलिस ने सोमवार को बताया कि बीती रात गुप्त सूचना के आधार पर सिलापथार थाना के समीप राष्ट्रीय राजमार्ग-15 पर चलाए गए अभियान के दौरान अवैध रूप से मवेशी ले जा रहे एक ट्रक (एएस-25सीसी-4819) को जब्त किया गया। ट्रक में 23 मवेशियों की अवैध तरीके से तस्करी की जा रही थी। जिस समय ट्रक को जब्त किया गया मवेशी से संबंधित किसी भी प्रकार का दस्तावेज दिखाने में ड्राइवर असफल रहा। पशु तस्करी मामले में पुलिस ने कादेर अली (23) को पूछताछ के लिए हिरासत में लिया है। ज्ञात हो कि राज्य में बेहद सख्त पशु कानून लागू होने के बावजूद चोरी-छिपे पशुओं की तस्करी की जारी है। हिन्दुस्थान समाचार /असरार/ अरविंद",crime
संदिग्ध अवस्था में युवक का शव बरामद,"गुवाहाटी, 18 अप्रैल (हि.स.)। गुवाहाटी के क्रिश्चियन बस्ती के श्रीनगर इलाके में सोमवार को एक युवक का शव संदिग्ध अवस्था में बरामद किए जाने का मामला सामने आया है। पुलिस ने सोमवार को बताया कि लखीमपुर जिला के नाउबेचा गोहाईदलनी निवासी अली अकबर के पुत्र मोजाहिदूर रहमान का शव क्रिश्चियन बस्ती के श्रीनगर के मनिंद्र नाथ शर्मा के मकान नंबर 42 से बरामद किया गया है। घटना की खबर मिलते ही मौके पर पहुंची पुलिस की टीम ने शव को अपने कब्जे में लेकर पोस्टमार्टम के लिए भेज दिया है। मृतक गुवाहाटी मेडिकल कॉलेज के कोचिंग का छात्र था। शव के पास इंजेक्शन और अन्य आपत्तिजनक सामग्री बरामद किया गया है। पुलिस ने आशंका व्यक्त की है कि ड्रग्स का सेवन करने की वजह से युवक की मौत हुई है। वहीं मृतक के परिजनों का कहना है कि युवक का शव संदिग्ध अवस्था में बिस्तर पर पाया गया। साथ ही कमरे का दरवाजा खुला हुआ था। संभवतः उसकी हत्या की गई है। इसकी निष्पक्ष जांच होनी चाहिए। पुलिस इस संबंध में प्राथमिकी दर्ज कर मामले की जांच कर रही है। हिन्दुस्थान समाचार /असरार/ अरविंद",crime
"मेरठ में युवक की हत्या, दो युवती गम्भीर घायल","मेरठ, 18 अप्रैल (हि.स.)। सरधना में सोमवार को एक युवक की हत्या कर दी गई। विरोध करने पर दो युवतियां भी घायल हो गई। वारदात को अंजाम देकर हमलावर फरार हो गए। पुलिस मामले की जांच में जुटी है।  सरधना के मोहल्ला गढ़ी खटीकान में निवासी जैकी उर्फ पटवारी ढाई महीने पहले घर के सामने रहने वाली युवती आंचल से परिजनों के विरोध के बावजूद कोर्ट मैरिज कर ली थी। युवती के परिजन और उसके भाई नाराज थे। सोमवार सुबह आंचल के दो भाइयों ने जैकी और अपनी बहन आंचल की जमकर पिटाई की। इसके बाद आंचल को कमरे में बंद कर जैकी को गोली मारी और उसके बाद गला रेतकर हत्या कर दी। अपने भाई जैकी को बचाने आई बहन ज्योति का गला रेतकर हत्या करने का प्रयास किया। वारदात को अंजाम देकर हमलावर फरार हो गए। बताया जाता है कि मृतक जैकी संगीत सोम सेना के प्रदेश अध्यक्ष सचिन खटीक का ममेरा भाई है। सूचना पर सीओ सरधना आरपी शाही पुलिस फोर्स के साथ मौके पर पुंचे। पुलिस ने शव को पोस्टमार्टम के लिए भेज दिया। घायल युवतियों को अस्पताल में भर्ती कराया गया। जहां ज्योति की हालत गम्भीर बनी हुई है। पुलिस मामले की जांच कर रही है। हिन्दुस्थान समाचार/कुलदीप",crime
"हिसार में वारदात: यूनियन बैंक में घुसे हथियारबंद चार बदमाश, जान से मारने की धमकी देकर लूटे 15 लाख","विस्तार हिसार के राजगढ़ रोड स्थित सीआर लॉ कॉलेज के पास स्थित यूनियन बैंक में हथियारों से लैस पांच युवक करीब 10 से 15 लाख रुपये लूट ले गए। घटना की जानकारी मिलने के बाद एसपी लोकेंद्र कुमार, आईजी राकेश कुमार आर्य मौके पर पहुंचे।",crime
"कार से भिड़ंत के बाद 20 फीट दूर जाकर गिरे बाइक सवार 4 लोग, सभी की मौत","उदयपुर. उदयपुर के कुरावड़ थाना इलाके में हुषण सड़क हादसे (Horrific road accident) में एक ही परिवार को चार लोगों की मौत हो गई. मृतकों में दंपत्ति और उनका मासूम बेटा तथा मां शामिल हैं. ये सभी एक ही मोटरसाइकिल पर सवार होकर जा रहे थे. उसी दौरान कार से टक्कर लगने के बाद वे उछलकर 20 फीट दूर जा गिरे. हादसे में चारों की मौके पर ही मौत हो गई और उनके शव क्षत विक्षत हो गये. हादसे के बाद कार चालक मौके से फरार हो गया. पुलिस उसकी तलाश में जुटी है. शवों को स्थानीय अस्पताल की मोर्चरी में रखवाया गया है. सीएम अशोक गहलोत ने हादसे पर दुख जताया है. कुरावड़ थानाधिकारी अमित कुमार ने बताया कि हादसा सोमवार को सुबह बंबोरा इलाके में हुआ. बाबूलाल, अपनी पत्नी डाई देवी, 5 वर्षीय मासूम बेटे और अपनी मां प्रेमी बाई को बाइक से बंबोरा की ओर लेकर जा रहा था. इस दौरान उनकी बाइक को एक कार ने जोरदार टक्कर मार दी. टक्कर इतनी जबर्दस्त थी कि चारों बाइक से उछलकर करीब 20 फीट दूर जाकर गिरे. हादसे के बाद कार भी सड़क से उतर गई. हालात देखकर कार चालक वहां से भाग छूटा. दूर-दूर बिखरे पड़े थे शव हादसे की सूचना मिलते ही पुलिस मौके पर पहुंची. मौके पर बड़ी तादाद में लोगों की भीड़ भी जमा हो गई थी. घटनास्थल पर क्षतिग्रस्त कार और बाइक पड़ी थी. वहीं शव दूर-दूर बिखरे पड़े थे. पुलिस ने चारों शवों को वहां से उठवाकर स्थानीय सरकारी अस्पताल की मोर्चरी में रखवाया. उसके बाद चारों मृतकों की शिनाख्त करवाई. उसके बाद मृतकों के परिजनों को सूचना दी गई. होली के दिन भी यहां हुआ था बड़ा हादसा बताया जा रहा है कि इसी जगह होली के दिन भी एक हादसा घटित हुआ था. उसमें एक रिटायर टीचर और उनकी पत्नी की मौत हो गई थी. वह हादसा भी बाइक और कार के बीच में हुआ था. ठीक वैसा ही हादसा यहां एक बार फिर हो गया. उल्लेखनीय है कि राजस्थान में इन दिनों लगातार बड़े सड़क हादसे हो रहे हैं. हाल ही में जोधपुर में अपनी कुलेदेवी के दर्शन करने जा रहे दो भाइयों के परिवार के छह लोग सड़क हादसे में मारे गये थे.",crime
"गवाह को मारने की फिराक में था नीरज बवानिया गैंग का बदमाश, मुठभेड़ के बाद गिरफ्तार","दिल्ली में पुलिस ने एनकाउंटर के बाद नीरज बवानिया गैंग के एक शातिर बदमाश को गिरफ्तार किया है. पकड़ में आए बदमाश का नाम राहुल उर्फ पांडा है. पुलिस के मुताबिक राहुल उर्फ पांडा ने 2016 में शाहाबाद डेयरी इलाके में दिल्ली पुलिस के कॉन्स्टेबल आनंद की हत्या कर दी थी.  नई दिल्ली : उत्तरी बाहरी जिला में गैंगवार की वारदातों को लगाम लगाने के लिए डीसीपी विजेंद्र कुमार यादव के दिशा निर्देश पर स्पेशल स्टाफ की एक टीम का गठन किया गया. इसमें कॉन्स्टेबल दीपांशु को एक गुप्त सूचना मिली कि पैरोल पर बाहर आया हुआ नीरज बवानिया गिरोह का एक कुख्यात बदमाश राहुल जोकि 2016 में दिल्ली पुलिस के एक सिपाही की हत्या मामले में भी शामिल है. इसी मामले के चश्मदीद गवाह को खत्म करने की कोशिश कर रहा है. गुप्त सूचना के आधार पर बवाना सेक्टर- 5 इलाके में पुलिस ने जाल बिछाया. आरोपी को आते हुए देखते ही पुलिस ने रोकने का इशारा किया. लेकिन पुलिस को देखते ही आरोपी ने पुलिस पर ही गोलियां चला दी. बदमाश ने पुलिस पर 6 राउंड गोलियां चलाई पुलिस की तरफ से भी छह राउंड गोलियां चलाई गई. इस दौरान एक गोली आरोपी के दाहिने पैर में लगी. इसके बाद पुलिस ने आरोपी को पकड़ लिया. पकड़ में आए बदमाश का नाम राहुल उर्फ पांडा है. उसके पास से बरामद मोटसाइकिल भी चोरी की निकली. : पत्नी और बेटे की हत्या का आराेपी आत्महत्या करने पहुंचा था यमुना ब्रिज, पुलिस ने किया गिरफ्तार राहुल उर्फ पांडा नाम का यह बदमाश नीरज बवानिया गैंग का सदस्य है और 2016 में शाहबाद डेयरी इलाके में दिल्ली पुलिस के कॉन्स्टेबल की हत्या मामले में भी यह शामिल रहता है. इसके अलावा भी राहुल उर्फ पांडा चार अन्य मामलों में भी शामिल रहा है. पुलिस को खबर मिली थी कि पैरोल पर बाहर आने के बाद राहुल कत्ल के मामले में चश्मदीद गवाह की हत्या करने की साजिश रच रहा था. फिलहाल पुलिस लगातार आरोपी से पूछताछ में जुटी हुई है.",crime
Jahangirpuri Violence: दिल्ली पुलिस कमिश्नर ने कहा- किसी भी धर्म के लोग अगर दोषी पाए गए तो उनके खिलाफ होगी कार्रवाई,"Highlights सोशल मीडिया की वीडियो फूटेज की जांच की जा रही है सोशल मीडिया पर गलत सूचना देने वालों पर होगी कार्रवाई जहांगीरपुरी हिंसा में अब तक 23 लोग गिरफ्तार हुए नई दिल्ली : दिल्ली पुलिस कमिश्नर राकेश अस्थाना ने हनुमान जयंती शोभायात्रा के दौरान हुई जहांगीरपुरी में हिंसा को लेकर ये कहा है कि किसी भी वर्ग, पंथ, समुदाय और धर्म के लोग अगर दोषी पाए गए खिलाफ कार्रवाई की जाएगी। दिल्ली के पुलिस कमिश्नर ने सोमवार को प्रेस कांफ्रेंस की। इस दौरान उन्होंने इस मामले में अब तक पुलिस की ओर से क्या कार्रवाई हुई इस बात की जानकारी दी। मामले में अबतक 23 लोग गिरफ्तार दिल्ली पुलिस कमिश्नर ने प्रेस वार्ता में यह बताया कि शोभायात्रा के पिछले हिस्से में जो लोग मौजूद थे उनके साथ वहां पर खड़े लोगों के साथ टकराव हुआ और पथराव शुरू हुए। इसमें 9 लोग घायल हुए जिनमें 8 पुलिस अधिकारी हैं। उन्होंने कहा, मामले में अबतक 23 लोग गिरफ्तार हुए हैं। सोशल मीडिया की वीडियो फूटेज की जांच की जा रही है। सोशल मीडिया पर कड़ी निगरानी उन्होंने कहा, कुछ लोग सोशल मीडिया के जरिए शांति भंग करने की कोशिश कर रहे हैं। हम सोशल मीडिया पर कड़ी निगरानी रख रहे हैं और गलत सूचना फैलाने वालों के खिलाफ कानूनी कार्रवाई की जाएगी। प्रेस कांफ्रेंस में राकेश अस्थाना ने जनता से अपील की है कि वे अफवाहों पर ध्यान न दें। किसी भी धर्म के लोग यदि दोषी पाए गए होगी कार्रवाई साथ ही उन्होंने कहा, अमन कमिटी के साथ मिलकर संवेदनशीन इलाकों में शांति रखने का प्रयास किया जा रहा है। किसी भी वर्ग, पंथ, समुदाय और धर्म के लोग अगर दोषी पाए गए खिलाफ कार्रवाई की जाएगी। कोर्ट ने मुख्य साजिशकर्ता को एक दिन की पुलिस हिरासत में भेजा बता दें कि दिल्ली पुलिस ने रविवार को 14 आरोपियों को रोहिणी कोर्ट के सामने पेश किया था। जहां रोहिणी कोर्ट ने मुख्य साजिशकर्ता अंसार सहित असलम नाम के आरोपी को एक दिन की पुलिस हिरासत में भेजा। जबकि शेष 12 आरोपियों को न्यायिक हिरासत में भेज दिया गया है। अदालत में, दिल्ली पुलिस ने आरोप लगाया कि मुख्य आरोपी अंसार और असलम को 15 अप्रैल को शोभायात्रा के बारे में पता चला और फिर उन्होंने यह साजिश रची। दिल्ली पुलिस ने यह भी कहा, ""हमें सीसीटीवी फुटेज को देखना होगा और इस मामले में शामिल अन्य लोगों की पहचान करनी होगी।""",crime
"कंटेनर से गांजा बरामद, एक गिरफ्तार","सिलीगुड़ी, 18 अप्रैल (हि.स.)। चायपत्ती की आड़ में कंटेनर में गांजे की तस्करी करने के एक मामले में कंटेनर चालक को फांसीदेवा पुलिस ने रविवार रात गिरफ्तार किया है। गिरफ्तार चालक का नाम बिपुल दास है। वह मालदा के चांचल का रहने वाला है। जानकारी के अनुसार फांसीदेवा पुलिस को सूचना मिली कि कंटेनर की आड़ में मादक पदार्थ की तस्करी होने वाला है। इसके बाद रात तीस्ता कैनाल में नाका चेकिंग शुरू किया गया। इस दौरान असम से कोलकाता जा रहे एक कंटेनर को रोक कर तलाशी ली गई। तलाशी के दौरान चालक के केबिन में बने गुप्त चैंबर से 23 किलो गांजा बरामद हुआ। इसके बाद कंटेनर चालक को गिरफ्तार कर लिया गया। फांसीदेवा पुलिस आगे की कार्रवाई में जुट गई है। हिन्दुस्थान समाचार /सचिन /सुगंधी",crime
तेलंगाना : खम्मम में भाजपा कार्यकर्ता के आत्महत्या करने से तनाव,"तेलंगाना: तेलंगाना के खम्मम में उस समय तनाव बढ़ गया जब भाजपा कार्यकर्ता साई गणेश ने कथित तौर पर पुलिस के अत्याचार के कारण आत्महत्या कर ली। गणेश को अस्पताल ले जाया गया और मीडिया से बात करते हुए दावा किया कि भाजपा की एक बैठक के बाद, उन्होंने ""अनापत्ति क्षेत्र"" में एक फ्लैग पोस्ट स्थापित किया, जिसे कथित तौर पर पुलिस कर्मियों ने तोड़ा था।  उसने कहा कि उसे पुलिस द्वारा प्रताड़ित किया गया था और उन्होंने उसके खिलाफ 16 आरोप दर्ज किए थे। ""उसका आत्मसम्मान चकनाचूर हो गया,"" गणेश ने कहा, ""और उसने जहर निगल लिया क्योंकि वह पुलिस की यातना बर्दाश्त नहीं कर सका।"" खम्मम की विशेष शाखा के सहायक पुलिस आयुक्त (एसीपी) प्रसन्ना कुमार ने फोन पर खुलासा किया कि साईं गणेश पर पहले 9 आरोप थे। उसके खिलाफ पहला मामला 2019 में दर्ज किया गया था। वह जनवरी से कई गतिविधियों में शामिल है और एक उपद्रवी चादर खोली गई है, पुलिस ने कहा। पुलिस ने गणेश के आरोपों का खंडन करते हुए कहा कि 6 अप्रैल को भाजपा स्थापना दिवस से पहले गणेश ने एक फ्लैग पोस्ट लगाया, जिसे पड़ोस के लोगों ने तोड़ दिया, जिन्होंने विरोध किया। ""गणेश 14 अप्रैल को जहर खाकर थाने पहुंचे। उन्हें इलाज के लिए आरोग्य अस्पताल और फिर यशोदा अस्पताल भेजा गया, जहां उनकी मौत हो गई।"" एसीपी के मुताबिक उन्होंने कहा कि जब गणेश के पार्थिव शरीर को खम्मम में उनके घर ले जाया जा रहा था, भाजपा कार्यकर्ताओं ने विरोध किया। जिम से लौट रेट शख्स को बदमाशों ने सरेआम मारी गोली, सीने को चीरते हुए कमर से निकली बाहर चॉकलेट की लालच देकर 4 वर्षीय बच्ची के साथ बलात्कार, मासूम की हालत नाज़ुक अच्छी नौकरी का झांसा देकर पप्पू और उसके साथियों ने मिलकर किया गैंगरेप",crime
"फतेहाबाद: घर में घुसकर बदमाशों ने बरसाईं ईंटें, सोते बच्चे की चारपाई को लगाई आग, परिजनों ने पंजाब सरकार से मांगी मदद",विस्तार फतेहाबाद के मातूराम कॉलोनी में बदमाशों ने घर में घुसकर ईंटें बरसाई और चारपाई और दरवाजे को आग लगा दी। घर में मौजूद लोगों ने कमरे में छिपकर जान बचाई और डायल 112 को सूचना दी।,crime
"चरखी दादरी: पेट्रोल पंप पर लूट, बाइक सवारों ने गन प्वाइंट पर सेल्समैनों से छीने 90 हजार रुपये",विस्तार चरखी दादरी के भागेश्वरी स्थित पेट्रोल पंप पर बाइक सवार दो युवकों ने रविवार रात गन प्वाइंट पर लूट की वारदात को अंजाम दिया। दोनों आरोपी दो सेल्समैन से करीब 90 हजार रुपये लूट ले गए।,crime
"एसीबी ने बनाया ट्रेप का नया रिकॉर्ड, 100 दिनों में 127 घूसखोर किये गिरफ्तार",विष्णु शर्मा. जयपुर. राजस्थान में घूसखोरों के खिलाफ भ्रष्टाचार निरोधक ब्यूरो (Anti-Corruption Bureau) का एक्शन लगातार जारी है. एसीबी के इस साल के शुरुआती तीन महीनों के आंकड़ों को देखें तो उसने पिछले तीन साल के रिकॉर्ड तोड़ दिए हैं. इस साल घूसखोरों के ट्रेप की कार्रवाई दुगुनी हो गई है. एसीबी ने इस साल महज 100 दिनों में 127 घूसखोरों को गिरफ्तार कर उनके खिलाफ मुकदमे दर्ज किए हैं. इसके बावजूद घूसखोर अधिकारी और कर्मचारी बाज नहीं आ रहे हैं. राजस्थान में आये दिन भ्रष्टाचार के नये-नये मामले सामने आ रहे हैं. एसीबी डाल-डाल तो भ्रष्ट अधिकारी और कर्मचारियों में पात-पात वाली स्थिति हो रही है. एसीबी के आंकड़ों के अनुसार इस साल की शुरुआत में एसीबी ने 90 दिनों में भ्रष्टाचार के 107 प्रकरण दर्ज किए हैं. इनमें 103 घूसखोरों को ट्रेप किया गया है. इसके अलावा आय से अधिक संपत्ति के चार प्रकरण दर्ज किए गये हैं. इसी अवधि यानी 90 दिनों में वर्ष 2021 में 102 ट्रेप किए गये थे. आय से अधिक संपत्ति के 2 मुकदमें दर्ज किए गए थे. वहीं वर्ष 2020 में इस अवधि में 49 ट्रेप किए और 2 मुकदमे आय से अधिक संपत्ति अर्जित करने के दर्ज किए गए थे. यानी वर्ष 2020 के मुकाबले इस साल तीन महीनों में एसीबी ने ट्रेप की दुगुनी कार्रवाई की है. चालान पेश करने में भी बनाया रिकॉर्ड ये कार्रवाइयां एसीबी के डीजी बीएल सोनी और एडीजी दिनेश एमएन के सुपरविजन में की गई हैं. बात यदि भ्रष्टाचार के केसों में चालान पेश करने की हो तब भी इस साल एसीबी आगे रही है. एसीबी राजस्थान ने 31 मार्च 2022 तक 121 प्रकरणों में नतीजा कोर्ट में पेश कर निपटा दिया. इसमें 15 मुकदमों में एफआर लगा दी गई. वहीं 106 प्रकरणों में घूसखोरों के खिलाफ चार्जशीट पेश की गई है. इसी अवधि में वर्ष 2021 में 92 प्रकरण और वर्ष 2020 में 80 प्रकरणों को निपटाकर कोर्ट में एफआर और चार्जशीट पेश की गई. हाल ही इन बड़ी मछलियों का दबोचा हाल ही में एसीबी ने जयपुर में बॉयो फ्यूल अथोरिटी के सीईओ सुरेंद्र सिंह राठौड़ को दलाल के साथ पांच लाख रुपये की रिश्वत के साथ ट्रेप किया. उनके घर के सर्च में बेशकीमती संपत्ति का खुलासा किया. जोधपुर में उपनिवेशन विभाग के वरिष्ठ सहायक को 18 लाख 25 हजार रुपये की अवैध रकम के साथ पकड़ा. राष्ट्रीय राजमार्ग व अवसंरचना विकास निगम लिमिटेड पाली के अधिशाषी अभियंता को 13 लाख रुपये की रिश्वत के साथ ट्रेप कर भ्रष्टाचार निरोधक ब्यूरो ने घूसखोरों के खिलाफ जीरो टॉलरेंस के इरादे जाहिर कर दिए.,crime
"जिम से लौट रेट शख्स को बदमाशों ने सरेआम मारी गोली, सीने को चीरते हुए कमर से निकली बाहर","लखनऊ: उत्तर प्रदेश के गाजियाबाद में जिम से लौट रहे एक व्यक्ति को बदमाशों ने सरेआम गोली मार दी. मौके पर मौजूद लोगों ने जख्मी युवक को आनन-फानन में दिल्ली के GTB अस्पताल में एडमिट कराया है, जहां पर उसका उपचार जारी है. वहीं, वारदात को अंजाम देने के बाद आरोपी मौके से भागने में सफल रहे. पुलिस ने इस मामले की जांच शुरू कर दी है. दरअसल, सोमवार सुबह शहर की संगम विहार कॉलोनी में 40 वर्षीय अमित उर्फ सोनू शर्मा नामक व्यक्ति को कार सवार हमलावर गोली मारकर मौके से भाग गए. सोनू शर्मा को बदमाशों ने उस समय गोली मारी गई, जब वह जिम से अपने घर की ओर लौट रहे थे. बदमाशों की गोलीबारी में अमित शर्मा के सीने में गोली लगी थी और छेद करती हुई कमर की ओर से पार हो गई. इस दौरान मौके पर जमा लोगों ने जख्मी को फ़ौरन दिल्ली के जीटीबी अस्पताल पहुंचाया. फिलहाल उनकी स्थिति स्थिर बताई जा रही है. वहीं, सूचना मिलने के बाद पुलिस CCTV कैमरे और सर्विलांस की मदद से हमलावरों की खोज में जुट गई है. पुलिस पुरानी दुश्मनी के एंगल से भी जांच कर रही है. बताया जा रहा है कि जख्मी अमित शर्मा प्रॉपर्टी और ब्याज पर पैसे देने का काम करते हैं. गाजियाबाद SSP मुनिराज ने बताया है कि, आज सुबह एक शख्स को लोनी बॉर्डर थाना इलाके में गोली मारने की सूचना पुलिस को मिली. जख्मी को इलाज के लिए अस्पताल में एडमिट करा दिया गया है. घटना की जांच के लिए पुलिस अधीक्षक (क्राइम) के नेतृत्व में टीम गठित की गई है. चॉकलेट की लालच देकर 4 वर्षीय बच्ची के साथ बलात्कार, मासूम की हालत नाज़ुक अच्छी नौकरी का झांसा देकर पप्पू और उसके साथियों ने मिलकर किया गैंगरेप पप्पू यादव की हत्या के मामले में हुआ हैरतंअगेज खुलासा, अवैध संबंध बना वजह",crime
"घर में रखा था विस्फोटक! आधी रात को धमाके साथ उड़ गया मकान, डॉक्टर की मौत",बारां. बारां जिले के कस्बाथाना इलाके के देवरी कस्बे में एक प्राइवेट चिकित्सक के मकान में अचानक विस्फोट (Explosion) हो गया. इससे मकान मालिक डॉक्टर की मलबे के नीचे दबने से मौत हो गई. डॉक्टर की पत्नी और किरायेदार महिला शिक्षक गंभीर रूप से घायल हो गईं. उन्हें उपचार के लिए बारां रेफर किया गया है. प्रारंभिक पड़ताल में डॉक्टर के घर में जिलेटिन की छड़ें होने की संभावना जताई जा रही है. अब पुलिस की जांच भी इसी बिन्दु पर टिकी है कि डॉक्टर ने अपने घर में उनको क्यों रख रखा था? वह पूरे मामले की जांच रही है. जानकारी के अनुसार हादसा रविवार आधी रात को करीब 2 बजे हुआ. हादसे का शिकार हुआ डॉक्टर एमएल धाकड़ मध्यप्रदेश के मुरैना जिले का रहने वाले था. वह बीते 15 बरसों से देवरी कस्बे में रह रहा था. उसके मकान में विस्फोटक रखा हुआ था. रविवार रात को घर में डॉक्टर धाकड़ और उनकी पत्नी थी. वहीं उनकी किरायेदार महिला भी अपने कमरे में थी. धमाका सुनकर ग्रामीण पहुंचे मौके पर आधी रात करीब दो बजे अचानक मकान में रखी विस्फोटक सामग्री से विस्फोट हो गया. इससे तेज धमाके के साथ मकान भरभराकर गिर गया. मकान के मलबे में दबने से डॉक्टर एमएल धाकड़ की मौके पर ही मौत हो गई. वहीं धाकड़ की पत्नी और किरायेदार महिला रूकमणी देवी गंभीर रूप से घायल हो गईं. रूकमणी देवी पेशे से शिक्षक हैं. धमाके की आवाज सुनकर ग्रामीण मौके पर पहुंचे और घायलों को स्थानीय अस्पताल पहुंचाकर पुलिस को सूचना दी. जिलेटिन की छड़े रखे होने की संभावना दोनों घायलों की गंभीर हालत को देखते हुये स्थानीय अस्पताल में उनको प्राथमिक उपचार देकर तत्काल बारां हायर सेंटर पर रेफर कर दिया गया. ग्रामीणों की सूचना पर कस्बाथाना पुलिस मौके पर पहुंची और हालात का जायजा लिया. पुलिस की प्रारंभिक जांच के अनुसार डॉक्टर के घर में जिलेटिन की छड़े रखे होने की संभावना जताई जा रही है. पुलिस ने डॉक्टर के शव को अपने कब्जे में ले लिया है. डॉक्टर ने अपने घर में विस्फोटक क्यों रख रखा था? पुलिस इस बात का पता लगाने में जुटी है कि आखिरकार डॉक्टर ने अपने घर में विस्फोटक क्यों रख रखा था? वह इसे किस काम में लेता था. डॉक्टर का विस्फोटक सामग्री रखने के पीछे क्या उद्देश्य था? फिलहाल पुलिस मामले की तह तक नहीं पहुंच पाई है. वह पूरे मामले की गहराई से जांच कर रही है. डॉक्टर के घर में विस्फोट होने की घटना इलाके में चर्चा का विषय बनी हुई है.,crime
Jahangirpuri Violence: उपद्रव के निशां बयां कर रहे सुनियोजित दंगे की कहानी,"नई दिल्ली/ महेश चौहान। जहांगीरपुरी उपद्रव में इंस्पेक्टर इंवेस्टिगेशन राजीव रंजन के बयान पर दस बजकर 40 मिनट पर एक एफआईआर भी दर्ज की गई है। जिसमें धारा 147/148/149/186/353/322/307/323/427/436/27 के तहत मामला दर्ज किया गया है। उन्होंने एफआईआर में बताया कि मैं अपनी पुलिस टीम के साथ हनुमान शोभा यात्रा में तैनात था। शोभा यात्रा शांतिपूर्वक चल रही थी। शाम सवा चार बजे शोभा यात्रा ईई ब्लॉक जहांगीरपुरी से शुरू हुई थी व बाबू जगजीवन अस्पताल रोड के ब्लॉक, बीसी मार्किट, कौशल चौक, जी ब्लॉक, मंगल बाजार रोड महेन्द्रा पार्क, ए-वन मोटर्स मंगल बाजार रोड, महेन्द्रा पार्क पर समाप्त होनी थी। परंतु जब यात्रा शाम करीब छह बजे पर सी ब्लॉक जामा मस्जिद के पास पहुंची तो एक युवक अंसार अपने चार पांच साथियों के साथ आया और शोभा यात्रा में शामिल लोगों से बहसबाजी करने लगा। बहसबाजी ज्यादा होने पर दोनों तरफ से पथराव शुरू हो गया, जिसके कारण शोभा यात्रा में भगदड़ मच गई। उन्होंने अपनी टीम के साथ दोनों पक्षों को काफी मशक्कत के बाद समझाकर अलग- अलग करके शांति बनाए रखने की कोशिश की। लेकिन कुछ ही देर बाद अचानक से दोनों पक्षों में दोबारा से बहसबाजी और पथराव शुरू हो गया। हालात बिगड़ते देखकर उन्होंने कंट्रोल रूम में कॉल करके पुलिस बल को तुरंत बुलाया। आला अधिकारियों ने भी मौके पर पहुंचकर शांति बनाए रखने के लिए कई बार लोगों से अपील की। लेकिन एक पक्ष द्वारा लगातार पथराव किया जाता रहा। बेकाबू हो चुके हालतों पर काबू करने के लिए 40 से 50 टीयर शैल्स छोड़े गए। लोगों को तितर-बितर किया गया। इस बीच पथराव कर रहे एक पक्ष की तरफ से फायरिंग होने लगी। एक गोली सब इंस्पेक्टर मेघा लाल को बायें हाथ में लगी। 6-7 पुलिसकमियों और एक युवक को भी काफी चोट लगी। उपद्रवी भीड़ ने इस बीच एक स्कूटी को आग के हवाले कर दिया। चार से पांच खड़ी गाड़ियों को भी तोड़ दिया। Jahangirpuri Violence: सोशल मीडिया को थामा तो दंगे की आंच से बची दिल्ली शोभा यात्रा पर कुछ आसामाजिक तत्वों के द्वारा पथराव कर के गन फायरिंग करके सांप्रदायिक दंगे किए गए। शांति भंग की गई तथा प्राइवेट प्रॉपर्टी को आगजनी करके पुलिस व लोगों को चोट पहुंचाई। ये पुलिस वाले हुए घायल इंस्पेक्टर राजीव रंजन, सब इंस्पेक्टर मेघा लाल एएसआई ब्रिज भूषण,एएसआई अरुण कुमार, हेड कांस्टेबल प्रीतम सिंह, हेड कांस्टेबल दिनेश, कांस्टेबल दीपक कुमार, सुमन कुमार और एक आम नागरिक उमा शंकर इस बलवे में घायल हुए हैं। इन सभी लोगों के हाथ, पैर, चेहरे, नाक, पेट व पीठ पर चोटें लगी हैं। इन सभी का उपचार बाबू जगजीवन राम अस्पताल में करवाया गया था। जिनसे मिलने के लिए पुलिस के आला अधिकारियों ने सभी से मुलाकात की और उनको उनकी डयूटी पर जान पर खेलकर शांति बनाने की कोशिश की सरहाना की। पुलिस ने सभी से दंगे के वक्त की जानकरी ली। उनके बयानों को भी नोट करवाया गया था। क्राइम ब्रांच करेगी दंगों के मामले की जांच हिंसा की जांच क्राइम ब्रांच को सौंप दी गई है। इसकी अगुवाई डीसीपी रैंक के अफसर करेंगे, जिनके साथ दो एसीपी रैंक के अफसर लगाए गए हैं। टीम ने रविवार सुबह करीब 250 वीडियो फुटेज की मदद से लाठी और पत्थर हाथ में लिए दिखे करीब 30-32 आरोपियों की पहचान कर उनकी धर पकड़ के लिए जुट गई है। हालांकि पत्थर-लाठी वाले कुछ आरोपियों की अब तक पहचान नहीं हो सकी है। ऐसे में इनकी गिरफ्तारी पर ईनाम का ऐलान किए जाने पर भी मुहर लग सकती है। जांच से जुड़े अफसरों के मुताबिक, शुरूआत में पता चला है कि गिरफ्तार लोगों में मुख्य आरोपी अंसार व उसके साथियों ने शोभा यात्रा निकाल रहे लोगों से बहस की। इसके बाद बात बढ़ी तो पथराव हो गया। कुछ लोगों ने गोलियां भी चलाईं। इनकी हुई गिरफ्तारी पुलिस ने दो नाबालिगों सहित 20 आरोपियों को पकड़ा है। इनके कब्जे से 3 तमंचे और 5 तलवारें मिली हैं। पकड़े गए आरोपियों में जाहिद, अंसार, शाहजाद, मुख्तार अली,मो.अली, आमिर, अकसर, नूर आलम, मो.असलम, जाकिर, अकरम, इम्तियाज, मो.अली, अहीर, शेख सौरभ, सूरज, नीरज, सुकेन, सुरेश और सुजीत हैं। ये सभी जहांगीरपुरी निवासी हैं।",crime
"महिला से पति के दोस्तों ने ही किया गैंगरेप, 3 नाबालिग बेटियों को भी किया अगवा","नई दिल्ली. दिल्ली के सीमापुरी (Seemapuri) इलाके में एक 40 साल की महिला (40 Year Old Woman) के साथ गैंगरेप (Gangraped) की घटना को अंजाम दिया गया है. महिला का आरोप है कि उसके पति (Husbaned) के दोस्तों ने ही उसके साथ दुष्कर्म किया है. महिला का आरोप है कि गैंगरेप के बाद उसके तीन नाबालिग बेटियों (Three Minor Daughters kidnapped) को भी अगवा कर लिया गया है. महिला का आरोप है कि इस घटना की शिकायत करने जब वह थाने पहुंची तो उसे वहां से भगा दिया गया. हालांकि, जब मामला मीडिया में सामने आया तो दिल्ली पुलिस ने सामूहिक दुष्कर्म, अपहरण और धमकी देने का केस दर्ज कर जांच शुरू कर दिया है. 15 अप्रैल को दिल्ली पुलिस ने मामला दर्ज किया है. महिला का कहना है कि 25 मार्च से वह लगातार दौड़ रही थी, लेकिन 15 अप्रैल को इसकी शिकायत दर्ज की गई है. पीड़िता ने दिल्ली पुलिस को दिए शिकायत में जिक्र किया है कि वह पति और तीन बेटियों के साथ गाजियाबाद के इंदिरापुरम में रहती थी. तकरीबन 5 महीने पहले ही पति से विवाद के बाद वह बेटियों के साथ दिल्ली के लक्ष्मी नगर में एक दोस्त के घर पर रहने लगी. पीड़िता ने दिल्ली पुलिस को दिए शिकायत में जिक्र किया है कि वह पति और तीन बेटियों के साथ गाजियाबाद के इंदिरापुरम में रहती थी. (सांकेतिक तस्वीर) 40 साल की महिला के साथ गैंगरेप इस बीच उसके पति का एक और दोस्त मिला और महिला को गाजियाबाद में ही शहीद नगर में किराये का कमरा और नौकरी दोनों दिलाने का आश्वासन दिया. शख्स ने कुछ दिन बाद महिला को शहीद नगर में कमरा दिला भी दिया. इस बीच बीते चार मार्च को को नौकरी दिलाने के नाम पर पुरानी सीमापुरी में बुलाया. महिला को वह एक कमरे में लेकर गया, जहां शख्स के साथ दो और लोग मौजूद थे. महिला ने आरोप लगाया है कि उस दिन तीनों ने कमरा बंद कर उसके साथ बलात्कार किया और इसका वीडियो भी बना लिया. महिला की तीन नाबालिग बेटियां भी हुई अगवा महिला का आरोप है कि तीनों शख्स ने शिकायत करने पर वीडियो वायरल करने की धमकी दी. महिला ने अपने शिकायत में बताया है कि वह अपनी तीनों बेटियों के साथ नरेला में आकर रहने लगी, लेकिन आरोपी उसे कॉल कर लगातार धमका रहा है. Delhi Crime News: महिला के मुताबिक, तीनों आरोपियों में से एक शख्स इनाम ने 24 मार्च को फोन कर वीडियो डिलीट कराने के नाम पर सीमापुरी बुलाया. पति के दोस्त ने घर पर बुलाया था महिला के मुताबिक, तीनों आरोपियों में से एक शख्स इनाम ने 24 मार्च को फोन कर वीडियो डिलीट कराने के नाम पर सीमापुरी बुलाया. 25 मार्च को महिला अपनी तीनों बेटियों के साथ सीमापुरी पहुंची, जहां आरोपियों ने तीनों बेटियों को कार में बैठा लिया और महिला को नीचे फेंक दिया. महिला का आरोप-दिल्ली पुलिस ने मामला दर्ज करने में देरी की पीड़िता ने आरोप लगाया है कि अपनी तीनों बेटियों के अगवा होने के बाद उसने दिल्ली पुलिस को इसकी सूचना दी. पुलिस मौके पर पहुंची भी, लेकिन मामले को गंभीरता से नहीं लिया. महिला ने कई बार इस मामले को लेकर सीमापुरी पुलिस स्टेशन गई, लेकिन हर बार उसे वहां से भगा दिया गया. ं: Indian Railways OMG: राजधानी एक्सप्रेस में टॉयलेट की सारी गंदगी मुसाफिर के ऊपर गिरी, रेलवे का बयान- होगी उचित कार्रवाई दिल्ली पुलिस ने मामले की गंभीरता को समझते हुए जांच शुरू कर दी है. दिल्ली पुलिस के मुताबिक महिला के लिखित शिकायत पर जांच चल रही है, हालांकि महिला वारदात के बारे में सही-सही जानकारी नहीं दे रही है. तीनों बच्चियां इस महिला की हैं, पता किया जा रहा है. महिला ने जिन तीन लोगों के बारे में शिकायत दर्ज की है, उसमें से एक की मौत काफी पहले ही हो चुकी है. ऐसे में बहुत जल्द ही जांच पूरी कर ली जाएगी.",crime
Jahangirpuri Violence: सोशल मीडिया को थामा तो दंगे की आंच से बची दिल्ली,"नई दिल्ली/संजीव यादव। हनुमान जयंती के दिन निकली शोभायात्रा पर जहांगीरपुरी में असामाजिक तत्वों ने दिल्ली को एक बार फिर दंगों में झोंकने की तैयारी कर ली थी, लेकिन उत्तरपूर्वी दिल्ली के दंगों से सबक ले चुकी दिल्ली पुलिस ने इस आहट को भांप लिया और महज 4 घंटे से भी कम समय में स्थिति पर काबू पाया।  यही नहीं, राजधानी में जहांगीरपुरी की हिंसा के बाद जमिया नगर, उत्तरपूर्वी दिल्ली के कई इलाकों में सोशल मीडिया द्वारा भावनाओं को भड़काने की कोशिश की गई, परन्तु दिल्ली पुलिस ने सभी मंसूबों पर पानी फेर दिया। एक्टिव हुई दिल्ली पुलिस की टीम ने मौके पर स्थिति को संभालने के साथ सोशल मीडिया पर भी पैनी नजर रखी और पूरी दिल्ली को चंद मिनटों पर अलर्ट मोड पर कर दिया, जिसके चलते एक बार फिर से दिल्ली जलने से बच गई। जांच में आया है कि मौके पर पुलिस को काफी मात्रा में पत्थर और शराब की बोतलों में ज्वलनशील पदार्थ मिले हैं जिससे सुनियोजित साजिश की बू दिखी है,लेकिन पुलिस ने कहा है जांच से पहले इस पर टिप्पणी करना गलत है, हां ये बात जरूर थी, इलाके में हिंसा के बाद दिल्ली को जलाने की कोशिश सोशल मीडिया पर शुरू कर दी गई थी,जिसे रोका गया। दंगे की साजिश ऐसे की नाकाम दिल्ली पुलिस के वरिष्ठ अधिकारियों के मुताबिक जहांगीरपुरी में दंगे की शुरुआत शाम 5: 40 बजे हुई,मौके पर हालात बिगड़ने लगे थे,लेकिन एकाएक चंद मिनटों में कई वीडियो सोशल मीडिया पर वायरल होने लगे। ये वैसे ही वीडियों थे जो उत्तरपूर्वी दिल्ली दंगों के दौरान वायरल हुए थे,और एकाएक कई जगहों पर आगजनी और हिंसा हुई थी। पुलिस मुख्यालय की साइबर टीम को जैसे ही इसकी भनक लगी, तभी उनकी साइबर टीम समेत सभी जिलों की सोशल मीडिया टीम एक्टिव हो गई और एकाएक ट्विटर,इंस्टाग्राम, फेसबुक और यूटूयब पर निगरानी की जाने लगी। अधिकारी के मुताबिक शाम 6 बजे से लेकर 8 बजे तक कई इलाकों में सोशल मीडिया नेटवर्क धीमा किया गया, साथ ही सोशल मीडिया के सभी प्लेटफार्म पर आपत्तिजनक वीडियो और फोटो को ब्लॉक किया जाने लगा। बताया जाता है कि पुलिस ने करीब 47 यूट्यूब ,112 फेसबुक पेज सहित व्हाट्सएप के करीब 11 वीडियो को एकाएक ब्लॉक किया,जिससे भावनाएं नहीं भड़कीं। हालांकि इस संबंध में पुलिस ने कहा कि ये वीडियों और पेज महज कुछ घंटों के लिए ब्लॉक किए गए थे,और सभी कंटेंट पर लगातार निगरानी की जा रही थी। इसके अलावा जो भी राजधानी के संवेदनशील इलाके थे, वहां नेटवर्क जाम भी किया गया,ताकि किसी भी तरह का वार्तालाप न हो और लोग एकत्र न हो पाएं। इसके अलावा सभी डीसीपी जोन, वरिष्ठ अधिकारियों समेत सोशल मीडिया पर उनके एक्टिव सदस्यों ने शांति की अपील के साथ मौजूदा हालातों की सही स्थिति से हर व्यक्ति को उसी प्लेटफार्म पर अवगत कराया,जिससे हालात नहीं बिगड़े। हालात नियंत्रण में हैं : दीपेन्द्र पाठक जहांगीरपुरी इलाके में हनुमान जयंती के मौके पर शनिवार शाम हुई सांप्रदायिक हिंसा के बाद हालात अब पूरी तरह नियंत्रण में हैं। नवोदय टाइम्स से बातचीत में स्पेशल सीपी दीपेन्द्र पाठक ने कहा कि तनावपूर्ण स्थिति है,लेकिन हालात नियंत्रण में हैे। पहले हमारी कोशिश हालात सामान्य करने की थी,उसके बाद दंगाइयों की तलाश कर उनके खिलाफ सख्त कार्रवाई की। जिस पर काम शुरु कर दिया है। हमने करीब 200 से अधिक सीसीटीवी कैमरों की फुटेज और वीडियो, जिनको बलवे के दौरान अलग-अलग मोबाइल से बनाया गया था, को कब्जे में लिया है। इन वीडियो के आधार पर पुलिस ने अभी तक 20 गिरफ्तारियां की हैं।",crime
"Gym से लौट रहे प्रॉपर्टी डीलर पर दिनदहाड़े फायरिंग, सीने से होती हुई कमर से पार हुई गोली","उत्तर प्रदेश के गाजियाबाद (Ghaziabad) में जिम से लौट रहे शख्स को बदमाशों ने दिनदहाड़े गोली मार दी. मौके पर मौजूद लोगों ने घायल को आनन-फानन में दिल्ली के जीटीबी अस्पताल में भर्ती कराया है, जहां पर उसका इलाज जारी है. वहीं, वारदात को अंजाम देने के बाद आरोपी मौके से भागने में कामयाब रहे. पुलिस ने इस मामले की जांच शुरू कर दी है. दरअसल, सोमवार सुबह शहर की संगम विहार कॉलोनी में 40 साल के अमित उर्फ सोनू शर्मा नाम के शख्स को कार सवार हमलावर गोली मारकर मौके से फरार हो गए. सोनू शर्मा को बदमाशों ने उस वक्त गोली मारी गई, जब वह जिम से अपने घर की तरफ लौट रहे थे. बदमाशों की फायरिंग में अमित शर्मा के सीने में गोली लगी थी और छेद करती हुई कमर की तरफ से पार हो गई. इस दौरान मौके पर जमा लोगों ने घायल को आनन-फानन में दिल्ली के जीटीबी अस्पताल पहुंचाया. फिलहाल उनकी हालत स्थिर बताई जा रही है. वहीं, सूचना मिलने के बाद पुलिस सीसीटीवी और सर्विलांस की मदद से हमलावरों की तलाश में जुटी है. पुलिस पुरानी रंजिश के एंगल से भी जांच कर रही है. बताया जा रहा है कि घायल अमित शर्मा प्रॉपर्टी और ब्याज पर पैसे देने का काम करते हैं. गाजियाबाद एसएसपी मुनिराज ने बताया, आज सुबह एक शख्स को लोनी बॉर्डर थाना इलाके में गोली मारने की सूचना पुलिस को प्राप्त हुई. घायल को उपचार के लिए अस्पताल में भर्ती कराया गया है. घटना की जांच के लिए एसपी (क्राइम) के नेतृत्व में टीम गठित की गई है.",crime
"भतीजे ने बुआ की हत्या कर शव को शौचालय के टैंक में छुपाया, गिरफ्तार","बिश्वनाथ (असम), 18 अप्रैल (हि.स.)। बिश्वनाथ जिले के हेलेम इलाके में एक भतीजे ने अपनी बुआ की हत्या कर उसके शव को शौचालय के टैंक में डालकर छुपाने का मामला सामने आया है। पुलिस ने आरोपित भतीजे को गिरफ्तार कर लिया है।  पुलिस ने सोमवार को बताया है कि हेलेम निवासी धीरेन तामरिया नामक व्यक्ति ने लोहे के रॉड से हमलाकर अपनी बुआ निमि तामरिया की निर्मम तरीके से हत्या कर दिया। शव को छुपाने के लिए उसने घर के पीछे बने शौचालय के टैंक में डाल दिया। धीरेन ने अपने घर के आसपास के लोगों को धमकाकर किसी से कुछ भी नहीं बताने को कहा था। बावजूद इसके कुछ युवाओं ने इस घटना की जानकारी हेलेम पुलिस को दे दी। हेलेम पुलिस गहपुर उपखंड पुलिस अधिकारी एवं दंडाधीश की मौजूदगी में शौचालय के टैंक से शव को बरामद कर लिया गया। घटना की जानकारी मिलते ही पुलिस ने हत्या के आरोपित धीरेन को गिरफ्तार कर लिया। आरोपित घटना के बाद से ही स्थानीय लोगों के डर से अपने घर में छुपा हुआ था। गौरतलब है कि धीरेन तामरिया पहले दुष्कर्म, हत्या, चोरी जैसी घटनाओं में शामिल था। पुलिस इस संबंध में एक प्राथमिकी दर्ज कर मामले की जांच कर रही है। हिन्दुस्थान समाचार / अरविंद",crime
"हत्या के चश्मदीद को जान से मारने की साजिश रच रहा था पांडा, एनकाउंटर के बाद चढ़ा पुलिस के हत्थे",देश की राजधानी दिल्ली में पुलिस ने एनकाउंटर के बाद नीरज बवाना गैंग के एक शातिर बदमाश को गिरफ्तार किया है. पकड़ में आए बदमाश का नाम राहुल उर्फ पांडा है. पुलिस के मुताबिक राहुल उर्फ पांडा ने 2016 में शाहाबाद डेयरी इलाके में दिल्ली पुलिस के कांस्टेबल आनंद की हत्या कर दी थी. इसके अलावा भी राहुल उर्फ पांडा 4 अन्य मामलों में भी शामिल रहा है. पुलिस को खबर मिली थी कि पैरोल पर बाहर आने के बाद राहुल कत्ल के मामले में चश्मदीद गवाह की हत्या करने की साजिश रच रहा था. उत्तरी दिल्ली के डीसीपी विजेंद्र कुमार यादव ने बताया कि उनकी टीम को जानकारी मिली थी कि नीरज बवाना गैंग का शातिर बदमाश राहुल पैरोल पर रहने के दौरान ही फरार हो गया. वो अपने एक केस के चश्मदीद गवाह की हत्या करना चाहता था. इस बीच रविवार देर शाम पुलिस को जानकारी मिली कि आरोपी राहुल बवाना सेक्टर 5 के औद्योगिक क्षेत्र में आने वाला है जिसके बाद पुलिस ने इलाके में उसे पकड़ने के लिए जाल बिछाया. राहुल जैसे ही औद्योगिक क्षेत्र की तरफ अपनी मोटरसाइकिल से पहुंचा वहां पुलिस को देखकर सरेंडर करने की जगह टीम पर गोलियां चलाने लगा और वहां से भागने की कोशिश की. पुलिस के मुताबिक राहुल ने कुल 6 राउंड गोलियां चलाई और जवाब में दिल्ली पुलिस ने भी 6 राउंड गोलियां चलाई जिसमें से एक गोली राहुल के दाहिने पैर में जा लगी और राहुल गिर पड़ा. पुलिस ने घायल अवस्था में उसे अस्पताल में भर्ती कराया. पुलिस ने राहुल के पास से एक पिस्टल और चोरी की बाइक बरामद की है.,crime
"3 साल पहले हुई थी शादी, अब दहेज की वजह से चली गई जान; पति गिरफ्तार","नोएडा: दिल्ली से सटे नोएडा में एक दहेजलोभी पति की काली करतूत सामने आई है. नोएडा के थाना सेक्टर-24 क्षेत्र के सेक्टर-52 में रहने वाली एक महिला के परिजनों का आरोप है कि उसके ससुराल वालों ने दहेज के लिये उसकी हत्या कर दी. पुलिस के एक अधिकारी ने सोमवार को बताया कि इस सिलसिले में महिला के पति को गिरफ्तार किया गया है. थाना सेक्टर-24 के प्रभारी निरीक्षक ज्ञान सिंह ने बताया कि सेक्टर-52 में रहने वाली सुजाता का शव उनके घर पर रविवार को संदिग्ध अवस्था में पंखे से फंदे से लटका हुआ मिला था. उन्होंने बताया कि पुलिस ने शव को कब्जे में लेकर पोस्टमार्टम के लिए भेज दिया. उन्होंने बताया कि सुजाता के पति नितिन ने पुलिस को बताया कि उसकी पत्नी ने आत्महत्या की है. थाना प्रभारी ने बताया कि इस बाबत सुजाता के परिजनों ने सोमवार को थाने में रिपोर्ट दर्ज कराई है. रिपोर्ट में परिजनों ने आरोप लगाया है कि उनकी बेटी सुजाता की उसके पति नितिन गौतम, दयावती और मामा राजेंद्र ने मिलकर दहेज के लिए हत्या कर दी है. उन्होंने बताया कि घटना की रिपोर्ट दर्ज कर पुलिस ने आरोपी पति नितिन को गिरफ्तार कर लिया है. उन्होंने बताया कि दोनों की तीन वर्ष पूर्व शादी हुई थी. थाना प्रभारी ने बताया कि इस मामले में नामित फरार अन्य लोगों की पुलिस तलाश कर रही है. यहां हैरान करने वाली बात है कि सुजाता पति ने पुलिस को मौत की वजह आत्महत्या बताई है.",crime
'25000 चाहिए अर्जेंट' IPS अफसर की फर्जी FB आईडी बना साइबर ठग ने लोगों ने मांगे पैसे,"उत्तर प्रदेश में साइबर फ्रॉड करने वालों के हौसले दिन-ब-दिन बुलंद होते जा रहे हैं. हद तो यह हो गई कि आईपीएस और डीआईजी स्तर के अधिकारियों को भी ये साइबर फ्रॉड करने वाले बख्श नहीं रहे हैं. ताजा मामला बुलंदशहर डीआईजी का प्रमोशन पाने वाले एसएसपी संतोष कुमार सिंह के साथ हुआ है. दरअसल, किसी अज्ञात शख्स ने बुलंदशहर एसएसपी संतोष कुमार सिंह की फर्जी फेसबुक आईडी बना ली और उस पर पुलिस अफसर की वर्दी वाली प्रोफाइल फोटो लगा दी. इसके बाद लोगों से पैसे मांगने शुरू कर दिए. यह जानकारी एसएसपी के संज्ञान में आई तो उन्होंने अपनी रियल फेसबुक आईडी से लोगों को अपील करते हुए लिखा, ''साथियों किसी ने मेरी फोटो लगाकर, Lives in Banglore फेक फ़ेसबुक आईडी बनाई है. पैसों की मांग कर रहा है. कृपया ब्लॉक करने का कष्ट करें.'' इसके कुछ देर बाद SSP ने लिखा, कहा कि फेक आईडी ब्लॉक करा दी गई है. अभियोग दर्ज कराया जा रहा है. सहयोग के लिए आप सभी के प्रति आभार.'' एसएसपी के एक फेसबुक फ्रेंड ने भी लिखा, किसी ऑनलाइन ठगी करने वाले किसी व्यक्ति ने SSP बुलंदशहर श्री Santosh Kumar Singh जी फ़ेक आई डी बनाई है. कृपया सावधान रहें. जांच चल रही है. आईडी में lives in Bangalore आ रहा है. ऐसी आईडी को ब्लॉक करें. अपराधी को शीघ्र पकड़ा जाएगा. किसी भी तरह का लेनदेन न करें. जल्दी ही आरोपी को गिरफ्तार किया जाएगा SSP ने फोन पर इसकी पुष्टि करते हुए कहा कि अज्ञात के खिलाफ साइबर सेल के माध्यम से मुकदमा कायम करके इसको ट्रेस करने की कोशिश की जा रही है. जल्दी ही आरोपी को गिरफ्तार कर कार्यवाही की जाएगी. कुल मिलाकर साइबर फ्रॉड करने वालों के हौसले बुलंद हैं और वह किसी को भी जद में लेने की जुगत में जुटे हैं. खासकर हाईप्रोफाइल लोग इनके टारगेट पर रहते हैं.",crime
"बिहार: नालंदा में शराब पकड़ने गई पुलिस पर हमला, थानाध्यक्ष सहित 10 घायल","बिहार के मुख्यमंत्री नीतीश कुमार (Bihar CM Nitish Kumar) के गृह जिले नालंदा में शराब माफिया को पकड़ने गई पुलिस पर ग्रामीणों ने हमला कर दिया. इस हमले में थानाध्यक्ष सहित 10 पुलिस कर्मी गंभीर रूप से घायल हो गए. वहीं पुलिस वाहन को भी क्षतिग्रस्त कर दिया गया. जानकारी के अनुसार, बिहार में नालंदा जिले के परवलपुर थाने के मानिकपुर गांव में शराब बनाए जाने की सूचना पुलिस को मिली थी. इस सूचना के बाद थानाध्यक्ष के नेतृत्व में लगभग दो दर्जन पुलिसकर्मी गांव में छापेमारी करने पहुंचे. पुलिस ने मौके से 10 लीटर देसी शराब बरामद की, इसी के साथ अवैध रूप से शराब कारोबार करने के आरोप में मंटू यादव को गिरफ्तार कर लिया. आंध्र प्रदेश: हनुमान जयंती जुलूस के दौरान कुरनूल में हिंसा, बिना परमिशन बज रहा था DJ पुलिस मंटू को गिरफ्तार कर ला रही थी, तभी गांव के सैकड़ों महिला, पुरुष, युवक मंटू को छुड़ाने के लिए आ गए. ग्रामीणों ने पुलिस पर ईंट, पत्थर और लाठियों से हमला कर दिया. इस हमले में थाना प्रभारी रमन प्रकाश वशिष्ठ सहित 10 पुलिसकर्मी घायल हो गए. इनमें संतोष कुमार और बैजनाथ राम की हालत नाजुक है, जबकि सब इंस्पेक्टर सीके सिंह, ASI बिजेंदर दास, अरविंद सिंह, गोरे लाल यादव, उमेश प्रसाद, विशाल कुमार, विजय यादव घायल हैं. इनका इलाज स्वास्थ्य केंद्र परवलपुर में कराया जा रहा है.",crime
"Go Air की महिला कर्मचारी से युवक ने की बदतमीजी, काउंटर का शीशा तोड़ा, फ्लाइट में एंट्री ना मिलने से था नाराज","उत्तर प्रदेश के लखनऊ में एयरपोर्ट (Lucknow Airport) पर फ्लाइट ना मिलने से नाराज यात्री ने गो एयर (Go Air) की महिला कर्मचारी से बदतमीजी की और गुस्से में काउंटर का शीशा भी तोड़ दिया. इस बवाल के बाद महिला एयरलाइंस कर्मी ने यात्री के खिलाफ पुलिस में शिकायत दी. जिसके बाद पुलिस ने युवक को हिरासत में ले लिया है और आगे की कार्रवाई की जा रही है. जानकारी के मुताबिक, अमेठी जिले का रहने वाले चंद्रभान सिंह को लखनऊ से मुंबई जाना था. दोपहर 1.30 बजे गो एयर विमान की बोर्डिंग होनी थी. लेकिन युवक एयरपोर्ट पर निर्धारित समय से लेट पहुंचा. जिसके कारण उसे फ्लाइट में एंट्री नहीं मिली. इसी को लेकर युवक गो एयर के काउंटर पर बैठी फ्लाइट कर्मचारी से बहस करने लगा. बहस के बाद युवक महिला कर्मचारी के साथ बदतमीजी करने लगा और गुस्से में उसने काउंटर का शीशा तोड़ दिया. मौके पर CISF के जवान वहां पहुंचे और युवक को पकड़ लिया. पुलिस को सूचना दी गई जिसके बाद महिला कर्मचारी की शिकायत पर आरोपी युवक को हिरासत में ले लिया गया है. पुलिस कमिश्नर डीके ठाकुर के मुताबिक, युवक के खिलाफ तोड़फोड़ और महिला से अभद्रता का मामला दर्ज किया गया है.",crime
"बांदा: सड़कों पर उतरे हजारों लोग, सीएम योगी से की 'बुलडोजर कार्रवाई' की मांग","उत्तर प्रदेश के बांदा में अतुल गुप्ता हत्याकांड मामले में इंसाफ की मांग को लेकर शहर के हजारों लोग सड़क पर उतरे. कैंडल मार्च निकालकर सीएम योगी से आरोपियों पर कड़ी कार्रवाई करने की मांग की.  हाथों में कैंडल और पोस्टर-बैनर लिए लोगों की भीड़ में बस एक ही आवाज गूंज रही थी, "" योगी बाबा न्याय करो न्याय करो, आरोपियों के घर बुलडोजर चलाओ बुलडोजर चलाओ', कैंडल मार्च में शहर की महिलाओं ने भी हिस्सा लिया. कैंडल मार्च के बाद लोगों का गुस्सा भड़क गया और उन्होंने थाने के सामने जमकर नारेबाजी की. लोग बीच सड़क पर धरने पर बैठ गए जिन्हें पुलिस ने सड़क से हटाकर मामले को शांत किया और निष्पक्ष कार्रवाई का भरोसा दिया. लोगों ने थाने के सामने अतुल की तस्वीर लगाकर श्रद्धांजलि भी दी. इस कार्यक्रम में कारोबारी से लेकर, तमाम संगठनों के लोगों ने हिस्सा लिया. कैंडल मार्च में मृतक अतुल को श्रद्धांजलि देने पहुंची महिला मोर्चा की नेता मंजू ने रोते हुए CM योगी से आरोपियों के खिलाफ बुलडोजर कार्रवाई की मांग की. उन्होंने कहा, एक मां से पूछिए की उसने अपने बच्चे को 9 महीने कोख में कैसे पाला, और अब उसी बेटे को मां से छीन लिया गया है. दोषी कोई भी हो उसके खिलाफ कड़ी कार्रवाई होनी चाहिए. क्या था मामला बता दें कि 10 अप्रैल को अतर्रा थाना क्षेत्र के रहने वाले अतुल गुप्ता की लाश देर रात पुलिस को रेलवे पटरी पर मिली थी. मौके पर पहुंचे परिजनों ने हत्या की आशंका जाहिर करते हुए पुलिस से कार्रवाई की मांग की थी. परिजनों के मुताबिक अतर्रा पुलिस ने पोस्टमार्टम रिपोर्ट का हवाला देकर मामले में ढिलाई शुरू कर दी. पिता ने पुलिस पर लगाए गंभीर आरोप मृतक अतुल के पिता के मुताबिक मॉडल शॉप अतर्रा में उनके बेटे पर चोरी का आरोप लगाकर शराब दुकान के लोगों ने बड़ी बेरहमी से उसे मारा, जिसका वीडियो भी वायरल हो रहा है. मारने के बाद उसकी हत्या कर दी गयी और शव को रेलवे ट्रैक पर फेंक दिया गया. उन्होंने पुलिस पर लापरवाही का आरोप लगाते हुए कहा कि एफआईआर दर्ज होने के बाद भी पुलिस ने अभी तक कोई गिरफ्तारी नहीं की है और आरोपी खुलेआम घूम रहे हैं. अतुल के पिता अब एफआईआर की कॉपी हाथ में लेकर हर जगह न्याय की गुहार लगा रहे हैं. वहीं इस मामले को लेकर अतर्रा के सीओ अम्बुजा त्रिवेदी ने बताया कि इस मामले में उच्च अधिकारियों की देखरेख में निष्पक्ष जांच हो रही है. सभी नामजद आरोपी पुलिस की गिरफ्त में हैं. उन्होंने कहा, आगे की कार्रवाई की जा रही है. सड़कों पर उतरने के सवाल पर कहा कि लोग इंसाफ की मांग कर रहे हैं, जो की जायज है कोई गलत बात नहीं है. पुलिस निष्पक्ष तरीके से कानूनी कार्रवाई कर रही है. (इनपुट - सिद्धार्थ गुप्ता)",crime
"UP: ससुर का शव रखकर 50 घंटे तक प्रदर्शन, बैकफुट पर आई पुलिस ने बहु को किया गिरफ्तार","उत्तर प्रदेश के देवरिया में ससुर की मौत के मामले में बहु की गिरफ्तारी नहीं होने के चलते परिजनों ने 50 घंटे तक शव को दरवाजे पर रखकर प्रदर्शन किया. परिजनों व ग्रामीणों के हो-हल्ला और हंगामे के बाद महुवाडीह थाना की पुलिस बैकफुट पर आई और रविवार रात को बहु पर मुकदमा दर्ज करते हुए उसे गिरफ्तार कर लिया.  इसके बाद परिजन अंतिम संस्कार को तैयार हुए. आज सुबह पुलिस ने अपनी मौजूदगी में घटना के चौथे दिन शव का अंतिम संस्कार कराया. बहु ग्राम प्रधानी का चुनाव लड़ चुकी है और उसका पति विदेश रहता है. बताया रहा है कि बहु घर में बंटवारा चाहती है इसलिए आये दिन किसी ने किसी बात को लेकर झगड़ा करती रहती है. क्या है पूरा मामला महुवाडीह के ग्राम देवरिया नकछेद के रहने वाले रामेश्वर प्रसाद 14 अप्रैल को अम्बेडकर जयंती समारोह से लड्डू लेकर घर लौटे थे. उनकी बेटी ने लड्डू खा लिया, जिसके बाद रात में बहु सुमन अपने सास उर्मिला से झगड़ा करने लगी. जब ससुर ने बीच-बचाव करने की कोशिश की तो बहु ने उसी रात मायके फोन कर अपने भाईयों को बुला लिया. इसके बाद झगड़ा होने लगा. इसी दौरान रामेश्वर को इस कदर पीट दिया गया कि वह गिर पड़े और नाक से खून निकलने लगा. आनन-फानन में सीएचसी पिपरा दौला कदम ले जाया गया, जहां से डॉक्टरों ने इमरजेंसी के लिए रेफर कर दिया. इमरजेंसी के डॉक्टरों ने रामेश्वर प्रसाद को मृत घोषित कर दिया था. इस मामले में 15 अप्रैल को शव को पीएम के लिए भेजा और दूसरी तरफ पुलिस ने सुमन के दोनों भाईयों भोला और राजकुमार को गिरफ्तार कर जेल भेज दिया था. घटना की सूत्रधार बहु सुमन के खिलाफ पुलिस कोई एक्शन नहीं ले रही थी, लेकिन मृतक के परिजन पुलिस द्वारा बहु के खिलाफ कार्यवाई नहीं करने से आक्रोशित थे. 15 अप्रैल की शाम को पोस्टमार्टम के बाद शव को घर ले गए. महुवाडीह एसओ विपिन मलिक के सामने प्रस्ताव रखा कि जबतक बहु की गिरफ्तारी नहीं होगी तब तक वे दाह संस्कार नहीं करेंगे, यह जद्दोजहद 50 घंटे तक चलती रही लेकिन थानेदार बहु की गिरफ्तारी के लिए कतई तैयार नहीं थे. इसके बाद एडिशनल एसपी राजेश सोनकर भी पहुंचे. पुलिस ने दर्ज हो चुके मुकदमे में विवेचना करते हुए बहु का नाम दर्ज किया और गिरफ्तारी की. इसके बाद परिजन अंतिम संस्कार के लिए तैयार हुए. आज सुबह पुलिस ने मौजूदगी में अंतिम संस्कार कराया. पुलिस का कहना है कि मामले की विवेचना की जा रही है.",crime
मह‍िला को नौकरी का झांसा देकर पत‍ि के दोस्‍तों ने क‍िया गैंग रेप,"नई दिल्ली. पत‍ि-पत्‍नी के बीच के संबंधों में मनमुटाव और खटास आना आम बात हो गई है. लेक‍िन इसका फायदा उठाने और भरोसे को तोड़ने वाले भी कम नहीं हैं. ऐसा ही एक मामला सीमापुरी इलाके (Seemapuri Area) का सामने आया है जहां एक दंपत‍ि के बीच अनबन चल रही थी. इसकी वजह से मह‍िला अकेली रह रही थी. इस मौके का फायदा मह‍िला के पत‍ि के दोस्‍त ने नौकरी द‍िलाने का झांसा देकर उठाया. मह‍िला को काम द‍िलाने के ल‍िए बुलाकर शख्‍स ने अपने दो दोस्‍तों के साथ म‍िलकर जबरन कथ‍ित सामूहिक दुष्कर्म (Gang Rape) किया. ं: दिल्ली में पति से नाराज पत्नी ने 3 माह की बेटी को गला दबाकर मारा, पति-पत्नी दोनों गिरफ्तार बताया जाता है क‍ि आरोपियों ने महिला का अश्लील वीडियो भी बनाया है. आरोप‍ियों ने पीड़‍ित मह‍िला को धमकी भी दी क‍ि अगर उसने इस घटना की श‍िकायत पुलिस में की तो उसका यह वीडियो वायरल कर देंगे. डर की वजह से पीड़‍िता ने किसी को कुछ नहीं बताया. इसके बावजूद आरोपियों ने उसका पीछा नहीं छोड़ा. पीड़‍िता को अश्लील वीडियो डिलीट करने के लिए बेटियों के साथ सीमापुरी बुलाया. इसके बाद आरोपियों ने पीड़‍िता को कार से फेंक दिया और उसकी तीनों बेटियों को अगवा कर फरार हो गए. पीड़‍िता का आरोप है कि उसने तुरंत पुलिस को फोन कर सूचना दी और शिकायत करने का प्रयास किया. लेकिन पुलिस ने उसकी मदद नहीं की. पीड़‍िता की शिकायत पर सीमापुरी थाना पुल‍िस ने शुक्रवार को सामूहिक दुष्कर्म, अपहरण और धमकी देने का केस दर्ज कर जांच शुरू कर दी है. जानकारी के मुताबिक पीड़‍िता अपने पति व तीन बेटियों के साथ गाजियाबाद के इंदिरापुरम इलाके में रहती थी. पति से लंबे समय से चल रहे विवाद के बाद करीब 5 महीना पहले वह बेटियों के साथ लक्ष्मी नगर में एक दोस्त के घर पर आकर रहने लगी. पिछले महीने एक मार्च को वह मुरादाबाद जाने के लिए निकली और आनंद विहार पहुंची. तभी वहां उसके पति का दोस्त मिला. इस दौरान महिला ने अपनी आपबीती उसे सुनाई. वह उसे मुरादाबाद जाने से रोकने लगा और बोला कि वह दिल्ली से सटे गाजियाबाद के शहीद नगर में किराये का कमरा दिला देगा और खर्च चलाने के लिए नौकरी का इंतजाम कर देगा. वह उसके झांसे में आ गई. उसने उसे शहीद नगर में किराये का कमरा दिला दिया. इसके बाद चार मार्च को नौकरी दिलाने के लिए पुरानी सीमापुरी में बुलाया. जब महिला वहां पहुंची तो एक कमरे में लेकर गया, जहां महिला के पति के दोस्त के अलावा दो शख्स और मौजूद थे. कमरा बंद कर उसके साथ जबरन तीनों ने दुष्कर्म किया और मोबाइल से अश्लील वीडियो बना ली. पुलिस में शिकायत करने पर वीडियो वायरल करने की धमकी देने लगे.",crime
"सूने घर से तिजोरी चुरा ले गये चोर, 10 लाख के जेवरात सहित नगदी चोरी","कोटा, 18 अप्रैल (हि.स.)। शहर में चोरी की घटनाएं थमने का नाम नहीं ले रही है। जवाहर नगर इलाके के तलवंडी में अज्ञात बदमाशों ने एक सूने मकान में चोरी की वारदात को अंजाम देते हुए घर में रखी तिजोरी को लेकर फरार हो गए। घटना के समय परिजन हिमाचल में घूमने के लिए गया हुआ था। घटना की जानकारी पर पीडि़त मकान मालिक उत्तम चंद्र अग्रवाल ने जवाहर नगर थाने में चोरी की रिपोर्ट दर्ज कराई है। पीडि़त मकान मालिक उत्तमचंद अग्रवाल पुत्र बद्रीलाल महाजन निवासी मकान नम्बर बी-147 तलवंडी ने बताया कि वह 7 अप्रैल को हिमाचल लाहौल स्पीति घूमने के लिए गया था। वहां से 14 अप्रैल को घर लौटा तो अंदर मैन घर का गेट, गोदरेज का अंदर का ताला टूटा हुआ मिला। घर के अंदर सारा सामान अस्त-व्यस्त पड़ा हुआ था, घर के अंदर की लाइट भी जली हुई मिली। बेडरूम की अलमारी से गोदरेज गायब मिली जिसमें करीब 400 से 500 ग्राम सोने के जेवरात व चांदी के पूराने सिक्के रखे हुए थे। साथ ही आधार कार्ड रखा हुआ था। चोरी घर में लगे सीसीटीवी का डीवीआर भी चुराकर ले गये। घर से 2 गड्डी 20-20 के नोटों की गड्डी फुटकर रेजगारी का डिब्बा, 2 चुडी सोने की 12 एमएम 55 ग्राम, एक लेडिस चैन 50 ग्राम, 3 लेडीस चैन 40 ग्राम, एक ब्रेसलेट 25 ग्राम, सालासर बालाजी का बैच, 2 बड़ी अंगूठी, एक क्राउन की अंगूठी, एक डायमंड की मोती सन्स ज्वैलर की 18 कैरेट की अंगूठी, इयररिंग 4 सेट, दो लम्बी फूक्की गोल्ड की, 2 जोड़ी टॉप्स गोल व बच्चे के कान के टॉप्स, व एक अंगूठी गोल नथ छोटे कान के काटे, नीलम की अंगूठी, चांदी के कलदार, पंचम जार्ज आदि सामान गायब मिला। जवाहर नगर पुलिस ने बताया कि रिपोर्ट पर धारा 457, 380 आईपीसी में प्रकरण दर्ज कर अनुसंधान शुरू कर दिया है। आस पास के लोगों से पूछताछ व घटना स्थल व कॉलोनी में लगे सीसीटीवी कैमरों को खंगाला जा रहा है। पुलिस अनुसंधान जारी है। हिन्दुस्थान समाचार/राकेश शर्मा/ ईश्वर",crime
"पत्नी और दो बेटों की हत्या कर फांसी पर झूला पति, घरेलु कलह में ख़त्म हो गया पूरा परिवार","लखनऊ: उ त्तर प्रदेश के प्रयागराज में पति-पत्‍नी और तीन बेटियों की हत्‍या या आत्‍महत्‍या की गुत्‍थी सुलझाने में जुटी पुलिस के सामने अब गाजीपुर से भी वैसा ही मामला सामने आया है। यहां रविवार की रात एक व्यक्ति ने अपनी पत्‍नी और दो बच्‍चों का क़त्ल करने के बाद खुद भी फांसी लगाकर ख़ुदकुशी कर ली है। घटना गाजीपुर के सादात कस्‍बे की है। प्राप्त जानकारी के मुताबिक, युवक ने पहले तो पत्नी को मारा-पीटा फिर गला दबाकर उसे मार डाला। इसके बाद दोनों बेटों की भी हत्या कर दी। पत्नी और बच्चों की हत्या के बाद खुद को भी फांसी लगाकर ख़ुदकुशी कर ली। सुबह जब दरवाजा नहीं खुला तो पड़ोसियों ने पुलिस को सूचित किया। पुलिस ने दरवाजा तोड़कर देखा तो चारों के शव मिले। बताया जा रहा है कि डब्लू सोनकर नामक ये शख्‍स रेलवे स्टेशन पर ठेला लगाता था। उसकी शादी आठ वर्ष पूर्व हुई थी। उसके दो बच्‍चे थे। डब्‍लू, अक्सर शराब पीकर घर आता था। इस कारण उसका पत्नी से विवाद भी होता था और मारपीट भी होती थी। पड़ोसियों की मानें तो शनिवार को भी दोनों में देर रात तक विवाद होता रहा। दोनों के बीच मारपीट भी हुई। मगर फिर घर से आवाजें आनी बंद हो गईं। लोगों ने सोचा कि झगड़ा ख़त्म हो गया है। मगर, सुबह आठ बजे तक जब घर का दरवाजा नहीं खुला, तो पड़ोसियों ने जाकर आवाज दी। बहुत देर तक दरवाजा खटखटाने और आवाज देने के बाद भी जब अंदर से कोई जवाब नहीं मिला, तो लोगों ने पुलिस को सूचना दी। मौके पर पुलिस के पहुंचने के बाद दरवाजा तोड़ा गया। अंदर, डब्लू फांसी पर लटका मिला। उसके पास ही पत्नी और दोनों बच्चों की लाश पड़ी थी। तीनों की गर्दन पर निशान थे। पत्नी के सिर और शरीर पर कई जगह निशान थे। घटना की सूचना मिलने के बाद मौके पर सैकड़ों लोगों की भीड़ जुट गई। गाजीपुर के पुलिस अधीक्षक रामबदन सिंह, एसपी सिटी गोपीनाथ सोनी ने भी मौके पर पहुंचकर केस की जानकारी ली। पुलिस ने शवों को कब्जे में लेकर पोस्‍टमार्टम के लिए पहुंचा दिया है। अच्छी नौकरी का झांसा देकर पप्पू और उसके साथियों ने मिलकर किया गैंगरेप पप्पू यादव की हत्या के मामले में हुआ हैरतंअगेज खुलासा, अवैध संबंध बना वजह",crime
"लुटेरों के गैंग से नोएडा पुलिस की हुई मुठभेड़, दो लुटेरों को लगी गोली","ग्रेटर नोएडा के बीटा-2 थाना पुलिस ने कैब लूट के मामले में चार बदमाशों को गिरफ्तार किया है. देर रात पुलिस और बदमाशों के बीच मुठभेड़ हो गई थी, जिसमें दो बदमाशों को गोली लग गई. इसके वाद पुलिस ने दोनों को गिरफ्तार कर लिया. वहीं दो बदमाशों को कॉम्बिंग के दौरान पकड़ लिया. नई दिल्ली/नोएडा : देर रात ग्रेटर नोएडा के बीटा-2 थाना पुलिस और कैब लुटेरों के बीच मुठभेड़ हो गई. मुठभेड़ के दौरान दो बदमाशों को पैर में गोली लग गई. इसके बाद दोनों को पुलिस ने गिरफ्तार कर लिया. जबकि दो लुटेरे भाग गए. लेकिन पुलिस ने कॉम्बिंग के दौरान दोनों को पकड़ लिया. लुटेरों के पास से टूटी हुई एक कैब, तमंचे और कारतूस बरामद किया गया है. बीती 11 अप्रैल को दिल्ली से कुछ लुटेरे एक कैब बुक करके आए और ग्रेटर नोएडा के नॉलेज पार्क थाना क्षेत्र के कैलाश अस्पताल के पास उन्होंने तमंचे के बल पर ड्राइवर से कैब लूट लिया. इसको लेकर नॉलेज पार्क थाने में मुकदमा दर्ज किया गया था. जांच के दौरान पुलिस को पता चला कि एक नया गैंग सक्रिय हुआ है, जो कैब लूट की घटनाओं को सवारी बनकर अंजाम देता है. जोन तीन पुलिस ने अपनी सभी टीम को एक्टिव कर गिरोह की तलाश में जुट गई. बीती रात पुलिस को सूचना मिली कि लुटेरे किसी घटना को अंजाम देने के लिए ग्रेटर नोएडा के परी चौक आ रहे हैं. बीटा-2 थाना क्षेत्र के यमुना एक्सप्रेसवे के जीरो पॉइंट के पास पुलिस उन बदमाशों की तलाश में जुट गई. पुलिस को एक कैब आती हुई दिखाई दी तो पुलिस ने उसे रुकने का इशारा किया, लेकिन जब कैब नहीं रुकी तो पुलिस ने उसका पीछा किया. इस दौरान बदमाशों ने पुलिस पर फायरिंग शुरू कर दी. पुलिस द्वारा जवाबी कार्रवाई में बदमाशों की कैब रोड किनारे पेड़ से टकरा गई. बदमाश कैब छोड़कर पुलिस पर फायरिंग करते भागने लगे. इस दौरान पुलिस फायरिंग में दो बदमाशों के पैर में गोली लग गई, जिन्हें पुलिस ने दौड़कर पकड़ लिया. वहीं दो बदमाशों को पुलिस ने कॉम्बिंग के दौरान पकड़ लिया. : लुटेरों से भिड़ गए दोनों भाई, फायरिंग करते हुए भाग गए लुटेरे डीसीपी ग्रेटर नोएडा अमित कुमार ने बताया कि पुलिस मुठभेड़ के दौरान उस्मान व विकास नाम के दो बदमाश गोली लगने से घायल हो गए. जबकि रवि और मिनहाज नाम के दो बदमाशों को कॉम्बिंग के दौरान पकड़ लिया गया है. कैब बुक करके यह लोग सवारी बनकर लूटपाट की घटनाओं को अंजाम दिया करते थे. फिलहाल उसके बारे में अन्य थानों से जानकारी जुटाई जा रही है. घायल बदमाशों को जिला अस्पताल में इलाज के लिए भर्ती कराया गया है.",crime
"चॉकलेट की लालच देकर 4 वर्षीय बच्ची के साथ बलात्कार, मासूम की हालत नाज़ुक","पटना: बिहार के गोपालगंज में एक 4 वर्षीय बच्ची के साथ बलात्कार किए जाने की घटना सामने आई है. 30 वर्षीय आरोपी ने चॉकलेट का लालच देकर बच्ची के साथ इस घिनौनी वारदात को अंजाम दिया. पीड़ित मासूम को सदर अस्पताल में एडमिट करवाया गया है, जहां उसकी हालत नाजुक बनी हुई है. ग्रामीणों ने आरोपी युवक को पकड़कर पहले जमकर पीटा. फिर पुलिस के हवाले कर दिया. पुलिस अधीक्षक आनंद कुमार के अनुसार, मांझागढ़ थाना इलाके के अंतर्गत आने वाले एक गांव में शनिवार को देर शाम 4 वर्षीय बच्ची अपने घर के बाहर खेल रही थी. इसी बीच आरोपी युवक उसे चॉकलेट देने के बहाने अपने साथ ले गया और बलात्कार की वारदात को अंजाम दिया. बाद में रोती-बिलखती पीड़ित बच्ची अपने घर पहुंची और उसने मां को पूरी बात बताई. बच्ची के साथ दरिंदगी की बात सुनकर घरवालों ने गांव वालों के साथ मिलकर आरोपी की जमकर पिटाई कर दी. फिर पुलिस स्टेशन जाकर आरोपी के खिलाफ शिकायत दर्ज करवाई. मामला संज्ञान में आते ही SDPO संजीव कुमार की अगुवाई में एक टीम गठित की गई और आरोपी को अरेस्ट कर लिया गया. पुलिस ने आरोपी से पूछताछ की जिसमें उसने अपना जुर्म स्वीकार कर लिया है. पुलिस ने बताया कि आरोपी के खिलाफ स्पीडी ट्रायल चला कर उसे जल्द से जल्द सजा दिलाई जाएगी. वहीं, पीड़ित बच्ची के बेहतर उपचार के लिए भी व्यवस्था की गई है. बच्ची की हालत अभी गंभीर बनी हुई है. SP आनंद कुमार ने कहा कि बच्ची के साथ हैवानियत करने वाले आरोपी को बख्शा नहीं जाएगा. उसे सख्त से सख्त सजा दिलवाई जाएगी. अच्छी नौकरी का झांसा देकर पप्पू और उसके साथियों ने मिलकर किया गैंगरेप पप्पू यादव की हत्या के मामले में हुआ हैरतंअगेज खुलासा, अवैध संबंध बना वजह यूपी के इस इलाके में तेजी से बढ़ रही हिंसा....लोगों पर हर दिन बरसाए जा रहे पत्थर",crime
"देवा गुर्जर हत्याकांड: 6 और आरोपी पुलिस ने दबोचे, अब तक कुल 22 गिरफ्तार",कोटा. बहुचर्चित हिस्ट्रीशीटर देवा गुर्जर हत्याकांड (Deva Gurjar murder case) मामले में पुलिस के हाथ एक और बड़ी सफलता लगी है. पुलिस ने देवा गुर्जर हत्याकांड केस में एक ही दिन में 6 और आरोपियों को गिरफ्तार कर लिया है. इसके साथ ही इस मामले में अब तक कुल 22 आरोपी पकड़े जा चुके हैं. 1 आरोपी अभी भी पुलिस की गिरफ्त से बाहर है. उसकी तलाश की जा रही है. पुलिस ने इस मामले में फरार चल रहे शेष आरोपियों को भी जंगलों से ही दबोचा है. ये आरोपी कोटा में स्थित दर्रा के जंगलों में छिपे हुये थे. पुलिस देवा गुर्जर हत्याकांड के 16 आरोपियों को पहले ही गिरफ्तार कर चुकी है. पूर्व में पकड़े गये आरोपियों में से मुख्य आरोपी बाबू गुर्जर अभी 18 अप्रेल तक पुलिस रिमांड पर चल रहा है. शेष को जेल भेजा जा चुका है. बाबू गुर्जर की रिमांड अवधि समाप्त होने के कारण उसे आज फिर से कोर्ट में पेश किया जायेगा. वहीं रविवार को पकड़े गये आरोपियों को भी आज कोर्ट में मजिस्ट्रेट के समक्ष पेश किया जायेगा. अधिकतर आरोपी घने जंगलों में जाकर छिप गये थे पुलिस के अनुसार देवा गुर्जर की हत्या करने के बाद फरार हुये अधिकतर आरोपी घने जंगलों में जाकर छिप गये थे. उनको अलग-अलग फेज में जंगलों से ही गिरफ्तार किया गया है. पूर्व में मुख्य आरोपी बाबू गुर्जर समेत अन्य आरोपियों को मुकुंदरा टाइगर हिल्स के जंगलों से पकड़ा गया था. देवा गुर्जर हत्याकांड के मामले में नामजद 23 आरोपियों में से अब तक 22 पुलिस के धक्के चढ़ गये हैं. इनमें से 15 को जेल भेजा जा चुका है. इस केस की जांच एसआईटी कर रही है. देवा डॉन बनने की चाहत में अपराध के दलदल में धंसता चला गया देवा गुर्जर की अप्रेल के पहले सप्ताह में चित्तौड़गढ़ के रावतभाटा में दिनदहाड़े हत्या कर दी गई थी. दूध बेचने का काम करने वाला देवा गुर्जर बड़ा डॉन बनने की चाहत में धीरे-धीरे अपराध के दलदल में धंसता चला गया था. इसके कारण उसके खिलाफ कई आपराधिक मामले दर्ज होते गये. देवा गर्जुर की क्राइम हिस्ट्री को देखते हुये बाद में कोटा के आरकेपुरम थाने में उसकी हिस्ट्रीशीट खोली गई. देवा गुर्जर सोशल मीडिया में खासा चर्चित था. देवा की हत्या के बाद कोटा में मच गया था बवाल आरकेपुरम थाने का हिस्ट्रीशीटर रहे देवा गुर्जर की हत्या में मुख्य भूमिका उसके खास साथी बाबू गुर्जर की रही है. देवा गुर्जर की हत्या के बाद कोटा में बवाल मच गया था. वहीं देवा के गांव बोराबास में भी तनाव फैल गया था. देवा की हत्या के बाद उसके समर्थकों ने बोराबास में रास्ता जाम करके रोडवेज बस को आग के हवाले कर दिया था. दूसरी तरफ कोटा में भी उसके समर्थकों की पुलिस से झड़प हो गई थी. इसके कारण उनको लाठीचार्ज करके खदेड़ना पड़ा था.,crime
Jahangirpuri Violence: घायल एसआई का हालचाल पूछने घर पहुंचे CP राकेश अस्‍थाना,"नई द‍िल्‍ली. द‍िल्‍ली के नॉर्थ वेस्‍ट ज‍िला (North West District) के जहांगीरपुरी इलाके (Jahangir Puri Area) में हनुमान जन्‍मोत्‍सव (Hanuman Janmotsav) के अवसर न‍िकली शोभायात्रा के दौरान हुई ह‍िंसा में कई लोग घायल हो गए थे. इसमें पथराव और गोली चलने से इलाके के एक सब-इंस्‍पेक्‍टर भी घायल हो गए थे. जहांगीरपुरी पुल‍िस स्‍टेशन (Jahangir Puri Police Station) के सब-इंस्‍पेक्‍टर मेदा लाल से उनका हाल पूछने के ल‍िए बीती रात द‍िल्‍ली पुल‍िस कम‍िश्‍नर राकेश अस्‍थाना (Rakesh Asthana) उनके आवास पहुंचे थे. उन्‍होंने व‍िभाग की तरफ से हरसंभव सहयोग व मदद का आश्‍वासन द‍िया है. बताते चलें क‍ि 16 अप्रैल की शाम को जहांगीरपुरी इलाके में शोभा यात्रा न‍िकालने के दौरान दो समुदाय के लोग आपस में भ‍िड़ गए थे और इसकी वजह से झड़प ह‍िंसा में तबदील हो गई. शोभा यात्रा पर पथराव भी हुआ था और गोल‍ियां भी चलीं. इस मामले में द‍िल्‍ली पुल‍िस अब तक 22 लोगों को गिरफ्तार कर चुकी है. ह‍िंसक व उपद्रवी लोगों ने कई वाहनों को आग के हवाले कर दिया था. सब इंस्‍पेक्‍टर के अलावा एक अन्‍य पुल‍िस अधिकारी को भी इस दौरान गोली लगी है. ं: Breaking News: दिल्ली में जहांगीरपुरी हिंसा का मामला पहुंचा सुप्रीम कोर्ट, याचिका में की गई यह मांग इस बीच देखा जाए तो जहांगीरपुरी इलाके में हनुमान जन्‍मोत्‍सव के दौरान निकाली गई शोभायात्रा के दौरान हुई हिंसा का मामला अब सुप्रीम कोर्ट भी पहुंच गया है. भारत के मुख्य न्यायाधीश एनवी रमना के समक्ष एक पत्र याचिका दायर की गई है, जिसमें अदालत से जहांगीरपुरी हिंसा का स्वत: संज्ञान लेकर कोर्ट की निगरानी में जांच की मांग की गई है. सुप्रीम कोर्ट से जहांगीरपुरी दंगों (Jahangir Puri Riots) की निष्पक्ष जांच करने के लिए सुप्रीम कोर्ट (Supreme Court) के मौजूदा जज की अध्यक्षता में एक कमेटी गठित करने का आग्रह किया गया है. नॉर्थ वेस्‍ट ज‍िला पुलिस उपायुक्‍त ऊषा रंगनानी का कहना है क‍ि इस मामले में भारतीय दंड संहिता (आईपीसी) की धारा 307 (हत्या का प्रयास), 120 बी (आपराधिक साजिश), 147 (दंगा) और हथियार अधिनियम की संबंधित धाराओं के तहत प्राथमिकी दर्ज की गई थी. और ग‍िरफ्तार‍ियां की गई हैं. हिंसा में कुल नौ लोग घायल हुए हैं. इनमें से आठ पुलिसकर्मी व एक स्‍थानीय नागरिक शामिल है. जानकारी के मुताब‍िक इस मामले में अब तक कुल 22 लोगों की ग‍िरफ्तार‍ियां की जा चुकी हैं. इनमें से दो आरोपी नाबाल‍िग भी शाम‍िल है. वहीं पुल‍िस अभी इस मामले में और तेजी के साथ जांच कर रही है. साथ ही इलाके में शांत‍ि व्‍यवस्‍था बनाए रखने के मकसद से सुरक्षा के कड़े इंतजाम भी क‍िए हुए. सुरक्षा बल की अत‍िर‍िक्‍त टुकड़‍ियां भी तैनात की गई हैं.",crime
"CID का तेलंगाना में बड़ा एक्शन, पुलिस भर्ती घोटाला मामले में परीक्षा निरीक्षकों समेत 7 गिरफ्तार","तेलंगाना में पुलिस भर्ती घोटाला मामले में सीआईडी ने कुल 7 लोगों को गिरफ्तार कर लिया है. वहीं अभी भी कुछ आरोपी फरार हैं जिनकी तलाश जारी है. 3 अक्टूबर 2021 को राज्य के 92 केंद्रों में पुलिस सब इंस्पेक्टर के 545 पदों के लिए लिखित परीक्षा आयोजित करवाई गई थी.  इसके बाद परिणाम भी घोषित किए गए लेकिन किसी कारणवश भर्ती प्रकिया को होल्ड पर डाल दिया गया. बताया गया कि भर्ती प्रक्रिया में कुछ गड़बड़ी है जिसके बाद इसकी जांच करवाए जाने के निर्देश दिए गए. जांच चलती रही और पुलिस को परीक्षा में गड़बड़ी के सबूत भी मिले. फिर 7 अप्रैल 2022 को गृह मंत्री ने सीआईडी को इस मामले में जांच करने के आदेश दे दिए. 9 अप्रैल को इस मामले में FIR दर्ज की गई और अब तक 7 लोगों को गिरफ्तार किया गया है. इसमें परीक्षा पास करने वाले 4 कैंडिडेट्स और कलबुर्गी के 3 परीक्षा निरीक्षक शामिल हैं. कहा जा रहा है कि अभी इस मामले में और भी गिरफ्तारियां होनी बाकी हैं. सीआईडी को गृह मंत्री ने इस भर्ती परीक्षा में प्रत्येक चयनित उम्मीदवार की जांच करने का आदेश दिया है. जो भी कैंडिडेट इस जांच में आरोपी पाया जाएगा, उसकी भर्ती रद्द करते हुए उसके खिलाफ एक्शन लिया जाएगा. वहीं, जो भी कैंडिडेट जांच में सही पाया जाएगा, उसे भर्ती के लिए मान्य करार दिया जाएगा.",crime
"रीट परीक्षा पेपर लीक केस: अब ईडी ने शुरू की जांच, आरोपियों की धड़कनें हुई तेज","जयपुर. रीट भर्ती परीक्षा-2021 में हुई धांधली के मामले में (Reet exam paper leak case) अब प्रवर्तन निदेशालय ने भी जांच शुरू कर दी है. इससे भर्ती परीक्षा के नाम पर मनी लॉन्ड्रिंग करने वालों पर ईडी का शिकंजा कस सकता है. इस मामले की पूर्व में जांच कर रही एसओजी करीब एक करोड़ 20 लाख रुपये से ज्यादा की नकदी जब्त कर चुकी है. ईडी की जांच शुरू होने के बाद इस मामले में लिप्त रहे आरोपियों की धड़कनें और बढ़ गई हैं. इस केस में रामकृपाल मीणा, भजनलाल विश्नोई, रवि बागड़ी और पृथ्वीराज मीणा सहित कई अन्य मुख्य आरोपी हैं. ईडी के सूत्रों के मुताबिक जांच में रीट परीक्षा के आयोजक पर भी गाज गिर सकती है. एसओजी ने इस मामले में अब तक 43 लोगों को गिरफ्तार किया है. इस परीक्षा के नाम पर अभ्यर्थियों से बड़े पैमाने पर वसूली की बात सामने आई है. एसओजी की ओर से बरामद की गई एक करोड़ 20 लाख रुपये की रकम से साफ जाहिर है कि इसमें व्यापक स्तर पर लेन देन हुआ है. जांच का दायरा बढ़ने से कई बड़ी मछलियां भी इसमें शिकंजे में फंस सकती है. बड़े पैमाने पर लेन-देन के दस्तावेज बरामद हुये हैं अब तक की जांच के दौरान रामकृपाल मीणा के पास से बड़े पैमाने पर लेन-देन के दस्तावेज बरामद हुये हैं. लिहाजा परीक्षा में रुपयों की वसूली करने वालों पर ईडी अपना शिंकजा कस सकती है. ईडी अब लेनदेन से जुड़े दस्तावेजों को बारिकी से खंगालेगी. उसके बाद कड़ी से कड़ी जोड़ते हुये आरोपियों तक पहुंचने का प्रयास किया जायेगा. उम्मीद जताई जा रही है कि ईडी की जांच के बाद इसमें बड़े स्तर पर लेनदेन का खुलासा हो सकता है. सड़क से लेकर विधानसभा तक मच चुका है हंगामा उल्लेखनीय है कि रीट भर्ती परीक्षा में पेपर लीक समेत हुई अन्य धांधलियों के चलते यह मामला पूरे राजस्थान छाया हुआ रहा था. रीट पेपर लीक केस पर राजस्थान में जमकर राजनीति भी हुई थी. सड़क से लेकर विधानसभा के सदन तक हंगामा मचा था. विपक्षी पार्टी बीजेपी इस केस को लेकर अशोक गहलोत सरकार पर जोरदार हमलावर रही थी. इस परीक्षा से प्रदेश के लाखों अभ्यर्थी जुड़े हुये हैं. इस मामले प्रारंभिक स्तर से लेकर अब कई अधिकारी और कर्मचारी निलंबित हो चुके हैं.",crime
"IPC Section 61: संपत्ति जब्त करने की सजा से जुड़ी थी आईपीसी की धारा 61, हो गई थी निरस्त","Indian Penal Code: भारतीय दंड संहिता में अपराध (Offence) और उसकी सजा (Punishment) के प्रावधान (Provision) मौजूद हैं. साथ ही अन्य मामलों (cases) की कानूनी जानकारी (legal Information) भी आईपीसी में मिल जाती है. ऐसे ही आईपीसी (IPC) की धारा 61 (Section 61) में संपत्ति को जब्त किए जाने (forfeiture of property) की सजा (Sentence) का प्रावधान हुआ करता था. तो चलिए जानते हैं कि आईपीसी (IPC) की धारा 61 इस बारे में क्या बताती थी? आईपीसी की धारा 61 (IPC Section 61) भारतीय दंड संहिता (Indian Penal Code) की धारा 61 (Section 61) में संपत्ति को जब्त किए जाने की सजा के बारे में जानकारी मिलती थी. IPC की धारा 61 के अनुसार हर सम्पत्ति के समपहरण का दण्डादेश (Sentence of forfeiture of property) हुआ करता था. लेकिन भारतीय दण्ड संहिता के समपहरण का दण्डादेश भारतीय दण्ड संहिता (संशोधन) अधिनियम, 1921 (Indian Penal Code (Amendment) Act, 1921) की धारा 4 के तहत इसे निरसित कर दिया गया था. -- IPC Section 60: कारावास की सजा कठोर होगी या सरल, यही बताती है आईपीसी की धारा 60 क्या होती है आईपीसी (IPC) भारतीय दंड संहिता (Indian Penal Code) IPC भारत में यहां के किसी भी नागरिक (Citizen) द्वारा किये गये कुछ अपराधों (certain offenses) की परिभाषा (Definition) और दंड (Punishment) का प्रावधान (Provision) करती है. आपको बता दें कि यह भारत की सेना (Indian Army) पर लागू नहीं होती है. पहले आईपीसी (IPC) जम्मू एवं कश्मीर में भी लागू नहीं होती थी. लेकिन धारा 370 हटने के बाद वहां भी आईपीसी लागू हो गई. इससे पहले वहां रणबीर दंड संहिता (RPC) लागू होती थी. अंग्रेजों ने लागू की थी IPC ब्रिटिश कालीन भारत (British India) के पहले कानून आयोग (law commission) की सिफारिश (Recommendation) पर आईपीसी (IPC) 1860 में अस्तित्व में आई. और इसके बाद इसे भारतीय दंड संहिता (Indian Penal Code) के तौर पर 1862 में लागू किया गया था. मौजूदा दंड संहिता को हम सभी भारतीय दंड संहिता 1860 के नाम से जानते हैं. इसका खाका लॉर्ड मेकाले (Lord Macaulay) ने तैयार किया था. बाद में समय-समय पर इसमें कई तरह के बदलाव किए जाते रहे हैं.",crime
"जुलूस में तलवारें, बंदूकें और डंडे, जानें हथियारों के प्रदर्शन पर क्या कहता है कानून?","दिल्ली के जहांगीरपुरी समेत देश के विभिन्न हिस्सों में होने वाली ऐसी ही घटनाओं के वीडियो सामने आए हैं. जिनमें जुलूस या शोभायात्राओं के दौरान कई लोगों के समूह सड़कों पर तलवारें, बंदूकें और अन्य हथियार लिए हुए दिख रहे हैं. वे नारे लगाते और धर्म के नाम पर भिड़ते हुए दिखाई दे रहे हैं. इन घटनाओं पर कुछ राजनीतिक नेताओं का दावा है कि वे लोग ये हथियार ""आत्मरक्षा के लिए"" ले जा रहे थे. हालांकि, भारत में कानून की नजर से देखा जाए तो यह साफ है कि कुछ खास परिस्थितियों को छोड़कर किसी भी जुलूस या शोभायात्रा में हथियार लेकर जाना प्रतिबंधित है. क्या कहता है आर्म्स एक्ट? भारतीय कानून के तहत बंदूकें प्रतिबंधित हैं. बंदूक रखने या ले जाने की अनुमति केवल जिलाधिकारी द्वारा जारी किए गए लाइसेंस के जरिए ही दी जा सकती है. दरअसल, शस्त्र अधिनियम (Arms Act) 9 इंच से अधिक लंबी तलवार और ब्लेड (जिनका इस्तेमाल रसोई में नहीं होता है) को रखने के लिए भी लाइसेंस की आवश्यकता होती है. बिना लाइसेंस के कोई भी हथियार रखने या ले जाने पर जेल और जुर्माने के रूप में सजा हो सकती है. आर्म्स एक्ट रूल्स 2016 के नियम 8 के तहत, आग्नेयास्त्रों या नुकीले किनारों वाली तलवारें और ब्लेड आदि जैसे अन्य हथियार का लाइसेंस रखने वाले व्यक्ति भी सार्वजनिक स्थानों पर उन हथियारों का प्रदर्शन नहीं कर सकते हैं. ना ही उन्हें ऐसी जगह ले जा सकते हैं. इसी प्रकार शादी, सार्वजनिक सभा, मेले, बारात या किसी सार्वजनिक कार्यक्रम के अवसर समेत किसी भी सार्वजनिक स्थान पर बन्दूक ले जाने और उसका प्रदर्शन करने पर रोक है. जो व्यक्ति आग्नेयास्त्र या अन्य हथियार रखने या ले जाने के लिए लाइसेंस का आवेदन कर रहा है, उसे एक फॉर्म भरना होता है. जिसमें यह शर्त शामिल है कि लाइसेंस धारक ""ऐसे किसी भी हथियार को किसी भी शैक्षणिक संस्थान के परिसर, धार्मिक जुलूस या अन्य सार्वजनिक स्थान, सभा में या किसी परिसर में भीतर नहीं ले जाएगा. खेल, सुरक्षा, प्रदर्शन के लिए हथियार या गोला-बारूद का अधिग्रहण, कब्जा और उसे ले जाने की शर्त भी शस्त्र लाइसेंस में जोड़ दी जाती है. उसी के अनुसार उसका इस्तेमाल होता है. आग्नेयास्त्रों के लिए लाइसेंस की शर्त भी साफ तौर पर कहती है कि आग्नेयास्त्रों को किसी भी सार्वजनिक स्थान पर तब तक नहीं ले जाया जा सकता जब तक कि वे एक होल्स्टर/रक्सकैक में या पूरी तरह से ढके हुए ना हों. कानून के तहत किसी भी व्यक्ति पर बंदूक तानना भी प्रतिबंधित होता है, भले ही वह लोड न हो. इसी तरह, लाइसेंस हासिल करने की शर्त ये भी है कि तलवार या किसी भी प्रकार के तेज धार वाले हथियारों सहित किसी भी अन्य हथियार को साथ रखना, लाना ले जाना या उसकी ब्रांडिंग करना भी प्रतिबंधित है. लाइसेंस की इन शर्तों का उल्लंघन करने पर आर्म्स एक्ट के नियम 32 के तहत धारक को दिया गया लाइसेंस रद्द कर दिया जाएगा. इसके अलावा, लाइसेंस की शर्तों का उल्लंघन करने वाले या बिना लाइसेंस के हथियार रखने वालों पर अवैध रूप से हथियार रखने के लिए आर्म्स एक्ट की धारा 25 के तहत मुकदमा चलाया जा सकता है, जिसमें 1 से 3 साल की कैद हो सकती है. अगर किसी भी व्यक्ति को वास्तव में आग्नेयास्त्र, हथियार या गोला-बारूद का उपयोग करते हुए पाया गया, जो कि वीडियो में देखा जा सकता है. तो उसे शस्त्र अधिनियम की धारा 27 के तहत सजा हो सकती है. जिसमें कम से कम 3 वर्ष और अधिकतम 7 वर्ष कारावास की सजा का प्रावधान है. भारतीय दंड संहिता (IPC) की धारा 148 में घातक हथियारों का उपयोग करके दंगा करने के अपराध के लिए सजा का प्रावधान है, जिसमें अधिकतम 3 साल की कैद और आर्थिक जुर्माना हो सकता है. दिल्ली के पूर्व डीसीपी और वकील एलएन राव के अनुसार, अगर किसी जुलूस में हथियारों की ब्रांडिंग या हथियारों का उपयोग करने वाले व्यक्ति भी शामिल होते हैं, तो ऐसे में आईपीसी की धारा 188 के तहत लोक सेवक द्वारा विधिवत आदेश की अवज्ञा (Disobedience of order duly promulgated by public servant) के अपराधी माने जाएंगे. राव बताते हैं कि कोई भी जुलूस या रैली केवल पुलिस और स्थानीय अधिकारियों की अनुमति और शर्तों के बाद ही निकाले जा सकते हैं. ये जुलूस शांतिपूर्ण होने चाहिए और उनमें भड़काऊ या असामंजस्य पैदा करने का काम नहीं होना चाहिए. ऐसे में हथियारों का प्रदर्शन और सार्वजनिक शांति व्यवस्था का उल्लंघन अनुमति आदेशों का उल्लंघन होगा और ऐसे मामले में धारा 188 आईपीसी के तहत कार्रवाई हो सकती है. वरिष्ठ अधिवक्ता सिद्धार्थ लूथरा के मुताबिक हथियारों या उनके इस्तेमाल से लाइसेंस की शर्तों का उल्लंघन नहीं किया जा सकता है. कानून में बिना लाइसेंस के हथियारों को जब्त करने और शर्तों के उल्लंघन के मामले में बिना वारंट कार्रवाई करने की अनुमति देता है. कौन रख सकता है हथियार? आर्म्स एक्ट यानी शस्त्र अधिनियम सार्वजनिक स्थान पर हथियारों के प्रदर्शन या उपयोग आदि पर सख्ती से रोक लगाता है. लेकिन कुछ समुदायों को कुछ शर्तों के साथ इस नियम से छूट दी गई है. ऐसे समुदायों को केंद्र सरकार ने अधिसूचित करती है. इसी तरह से निशानेबाजी से जुड़े वो खिलाड़ी जो निशानेबाजी निकायों के प्रमाणित सदस्य हैं या खेल मंत्रालय द्वारा प्रमाणित हैं, उन्हें प्रतिस्पर्धा जैसे आयोजनों या प्रशिक्षण के लिए यात्रा करते समय अपनी बंदूकें या अन्य खेल से जुड़े हथियार ले जाने की अनुमति है. बहुत सीमित है धार्मिक या सामुदायिक छूट आर्म्स एक्ट में तलवार और अन्य हथियारों पर प्रतिबंध है. लेकिन सिखों को अपने धर्मानुसार, 9 इंच से कम ब्लेड के साथ कृपाण रखने की अनुमति है. इसके अलावा, निहंग सिखों को शस्त्र अधिनियम की धारा 4 के तहत लाइसेंस हासिल करने के बाद भाले और बरछा रखने की इजाजत दी जाती है. इसी तरह से गोरखा समुदाय को 'कुखरी' यानी छोटा चाकू (जो 9 इंच के आकार से अधिन ना हो) रखने की भी अनुमति है. कोडावास या कर्नाटक के कूर्ग रेस और जुम्मा कार्यकाल धारकों के जातीय समुदाय को भी तलवार, खंजर रखने और बंदूकों का उपयोग करने के लिए विशेष छूट दी गई है, लेकिन यह छूट केवल कोडागु जिले के भीतर ही लागू होती है. लेकिन ये सभी हथियार पंजीकृत होना ज़रूरी हैं. कोडागु जिले के बाहर हथियार ले जाने पर भी प्रतिबंध है. यह छूट भारत सरकार द्वारा शुरू में 1963 में दी गई थी, जिसे समय-समय पर समीक्षा के बाद 10 साल के लिए बढ़ा दिया जाता है. कूर्ग और जुम्मा के कार्यकाल धारकों को वर्तमान छूट अधिसूचना के तहत 2029 तक हथियार रखने की अनुमति है. सुप्रीम कोर्ट ने 1983 में और फिर 2004 में आनंद मार्गियों को एक अलग संप्रदाय के रूप में मान्यता दी थी. उन्हें अपने धार्मिक जुलूस के दौरान 'तांडव नृत्य' करने की अनुमति मिली, जो विशिष्ट पूजा के दिनों में सार्वजनिक रूप से आयोजित किया जाता है. आनंद मार्गियों को जुलूस और तांडव नृत्य के लिए त्रिशूल और चाकू रखने की अनुमति दी गई है. हालांकि, शीर्ष अदालत के 2004 के फैसले में कहा गया है कि आनंद मार्गी जुलूस में कोई छड़, लकड़ी की छड़ या अन्य हथियार नहीं होंगे. आनंद मार्गियों के अन्य संप्रदायों या धर्मों की भावनाओं को प्रभावित करने वाले नारे लगाने पर भी रोक लगा दी गई है. क्या कहते हैं विशेषज्ञ? एडवोकेट महमूद प्राचा कहते हैं ""मुहर्रम के जुलूस के दौरान शिया समुदाय के लोग तलवारें, चाकू और चाबुक चलाते हैं, लेकिन यह धार्मिक अनुष्ठान के तौर पर जुलूस निकालने के लिए स्थानीय पुलिस से अनुमति प्राप्त करने के बाद ही होता है. अन्यथा किसी को जुलूस में हथियार ले जाने की इजाजत नहीं है."" वरिष्ठ अधिवक्ता सिद्धार्थ लूथरा कहते हैं ""फैक्ट यह है कि कुछ समुदायों को हथियार प्रदर्शित करने के लिए लाइसेंस दिया गया है, इसका मतलब यह नहीं है कि हर कोई इसे करने का हकदार है. आप इस पर धार्मिक अधिकार के मामले के रूप में दावा नहीं कर सकते. जब पुलिस जुलूस की अनुमति देती है, तो एक शर्त यह है कि जुलूस या सभा शांतिपूर्ण होनी चाहिए और हिंसा को भड़काना नहीं चाहिए. यह पुलिस को सुनिश्चित करना है कि हथियारों की अनुमति नहीं दी जा सकती है. कोई भी हथियार जिसे खुले तौर पर ले जाया जा रहा है या प्रदर्शित किया जा रहा है, उसे बिना वारंट के जब्त किया जा सकता है. पहला सवाल पूछा जाना चाहिए कि क्या जुलूस के हिस्से के रूप में किसी को हथियार प्रदर्शित करने या ले जाने की अनुमति थी.""",crime
"'जहांगीरपुरी हिंसा का मास्टरमाइंड अंसार AAP कार्यकर्ता', दिल्ली BJP अध्यक्ष का आरोप","हनुमान जयंती के दिन शोभायात्रा में हुए उपद्रव के मामले में दिल्ली पुलिस ने 21 आरोपियों को गिरफ्तार किया है. दिल्ली पुलिस ने इस मामले में धर-पकड़ तेज कर दी है तो वहीं सियासत भी तेज होने लगी है. दिल्ली पुलिस ने अंसार नामक आरोपी को गिरफ्तार कर उसे उपद्रव का मास्टरमाइंड बताया है. इसे लेकर भारतीय जनता पार्टी (बीजेपी) के दिल्ली प्रदेश अध्यक्ष आदेश गुप्ता ने सत्ताधारी आम आदमी पार्टी (AAP) के खिलाफ मोर्चा खोल दिया है. दिल्ली बीजेपी अध्यक्ष आदेश गुप्ता ने आरोप लगाया है कि अंसार आम आदमी पार्टी का कार्यकर्ता है. उन्होंने जहांगीरपुरी हिंसा के बहाने दिल्ली की सत्ता पर काबिज आम आदमी पार्टी को जमकर घेरा. आदेश गुप्ता ने दिल्ली की AAP सरकार पर बांग्लादेशी नागरिकों और रोहिंग्या को गैरकानूनी तरीके से ठहराने का भी आरोप लगाया है. उन्होंने दिल्ली सरकार को घेरते हुए कहा कि ये घटना इसी का नतीजा है. आदेश गुप्ता ने कहा कि अरविंद केजरीवाल के नेतृत्व वाली सरकार गैरकानूनी तरीके से रह रहे बांग्लादेशी नागरिकों और रोहिंग्या को मुफ्त राशन-पानी और बिजली दे रही है. वहीं, इस बयान पर प्रतिक्रिया व्यक्त करते हुए आम आदमी पार्टी के विधायक अमानतुल्लाह खान ने कहा है कि किसी एक समुदाय को निशाना बनाया जाना गलत है. उन्होंने कहा कि घटना के लिए जिम्मेदार लोगों को सजा दी जानी चाहिए. इससे पहले, उत्तर पश्चिमी दिल्ली के सांसद हंस राज हंस और दिल्ली विधानसभा में विपक्ष के नेता रामवीर सिंह बिधूड़ी ने अस्पताल जाकर घायल पुलिसकर्मियों से मुलाकात की. दूसरी तरफ, दिल्ली पुलिस ने भी पीस कमेटी की बैठक की. इलाके में एहतियातन भारी पुलिस बल की तैनाती की गई है.",crime
"MP: शौचालय की खिड़की से फरार हुआ रेप का आरोपी, मेडिकल के लिए अस्पताल लाई थी पुलिस","मध्य प्रदेश के मंदसौर में रेप का आरोपी पुलिस को चकमा देकर फरार हो गया. पुलिसकर्मी रेप के आरोपी को पकड़ने के बाद मेडिकल टेस्ट के लिए अस्पताल ले गए थे जहां से वह पुलिसकर्मियों को चकमा देकर फरार हो गया. बताया जाता है कि रेप का आरोपी दुबला-पतला था और अस्पताल के शौचालय की खिड़की टूटी थी जिसका लाभ उठाकर वह भाग निकलने में सफल रहा. जानकारी के मुताबिक, मंदसौर के यशोधर्मन थाने की पुलिस ने एक नाबालिग को बहला-फुसलाकर ले जाने और उसके साथ रेप के मामले मामले में अलीराजपुर जिले के जोबट के पास के रहने वाले आरोपी दिलीप को पकड़ा था. यशोधर्मन थाने की पुलिस ने 22 साल के दिलीप के खिलाफ धारा 363 और 376 के तहत 16 अप्रैल को केस दर्ज किया था. बताया जाता है कि पुलिस ने 17 अप्रैल को आरोपी को पकड़ लिया था. आरोपी को न्यायालय में पेश किए जाने से पहले मेडिकल टेस्ट कराने के लिए आरक्षक लक्ष्मण भाटी और मनीष मोंगिया जिला अस्पताल ले गए थे. इसी दौरान आरोपी दिलीप शौचालय गया. दिलीप जब काफी देर तक बाहर नहीं आया तो आरक्षकों ने दरवाजा खोला और पाया कि वह फरार हो चुका है. शौचालय की छोटी सी खिड़की से आरोपी दिलीप फरार हो चुका था. माना जा रहा है कि आरोपी कद-काठी में काफी दुबला-पतला था और इसीका फायदा उठाते हुए वह छोटी सी खिड़की से निकल भागा. आरोपी दिलीप के अस्पताल से फरार होने के बाद पुलिस महकमे में अफरा-तफरी मच गई. शहर की सीमा पर पुलिस चेकिंग शुरू हुई लेकिन देर रात तक फरार आरोपी का कोई पता नहीं लग सका. लापरवाही के आरोप में पुलिसकर्मी लाइन हाजिर रेप के आरोपी की फरारी को गंभीरता से लेते हुए पुलिस अधीक्षक अनुराग दुजानिया ने आरक्षक लक्ष्मण भाटी और मनीष मुंगिया को तत्काल प्रभाव से लाइन हाजिर कर दिया है. इस मामले में एसपी ने कहा है कि आरोपी की गिरफ्तारी के लिए पुलिस टीम लगा दी गई है. उन्होंने उसे जल्द गिरफ्तार कर लिए जाने की उम्मीद जताई.",crime
"Bareilly News: साईं मंदिर में नेशनल शूटर सपा नेता की गुंडागर्दी, युवकों पर जमकर बरसाए लात-घूसे और चांटे","उत्तर प्रदेश के बरेली में समाजवादी पार्टी के नेता की गुंडागर्दी सामने आई है. सपा लोहिया वाहिनी के राष्ट्रीय सचिव और राष्ट्रीय शूटर समर्थ मिश्रा ने अपने दर्जन भर से ज्यादा समर्थकों के संग साईं मंदिर में घुसकर दो युवकों को जमकर पीटा. यह पूरी घटना सीसीटीवी में कैद हो गई. पुलिस ने मामले में पीड़ित की तरफ से मारपीट, गाली-गलौच और जान से मारने की रिपोर्ट दर्ज कर ली है. बरेली के थाना बारादरी इलाके के श्री शिर्डी साईं सर्वदेव मंदिर में समाजवादी पार्टी लोहिया वाहिनी के नेता समर्थ मिश्रा ने अपने साथियों के साथ जमकर तांडव मचाया. मंदिर में दर्शन करने आए दो भक्तों को सपा नेता समर्थ मिश्रा और उसके साथियों ने लात-घूसों से जमकर पीटा. सपा नेता का कहना था कि दोनों युवक कुछ देर पहले एक्सीडेंट करके आए हैं. देखें मंदिर के महंत सुशील पाठक के मुताबिक, समर्थ मिश्रा ने मंदिर में आए दो युवकों को मारा-पीटा. दोनों पर किसी एक्सीडेंट को अंजाम देने का आरोप लगाया जा रहा था. लेकिन इस तरह कानून को हाथ में लेकर तांडव करना कहां तक सही है. महंत ने धार्मिक स्थल परिसर में गुंडई दिखाने वाले सपा नेता के खिलाफ कार्रवाई की मांग की है. उनके मुताबिक मंदिर मंदिर जैसी जगह में इस तरह का तांडव करना ठीक नहीं है. बता दें कि समर्थ मिश्रा समाजवादी पार्टी के नेता हैं और वह कैंट विधानसभा से टिकट की दावेदारी भी कर चुके. सपा नेता की गुंडई अब सीसीटीवी कैमरे में कैद हो गई है. पुलिस ने भी सीसीटीवी फुटेज के आधार और पीड़ित लड़के की शिकायत पर आरोपी समर्थ मिश्रा और उनके सहयोगियों के खिलाफ आईपीसी की धारा 323, 504 और 506 के तहत एफआईआर दर्ज कर ली है.",crime
"Haryana: अंबाला के BJP विधायक असीम गोयल को जान से मारने की धमकी, जेहादियों के नाम से घर भेजा लेटर, FIR दर्ज","हरियाणा ( Haryana ) के अंबाला शहर (Ambala City) के BJP विधायक असीम गोयल (MLA Asim Goel) को मुस्लिम संगठन ने धमकी भरा एक लेटर भेजा गया है, जिसमें विधायक असीम को मुस्लिम विरोधी बताते हुए जान से मारने की धमकी दी गई है. हालांकि, विधायक ने मामले की गंभीरता को देखते हुए तुरंत अंबाला एसपी को मामले की जानकारी दी. इस दौरान SP ने जिले के सभी पुलिस थाना प्रभारियों को अलर्ट रहने के निर्देश दिए हैं. वहीं पुलिस ने विधायक के पास पहुंचे लिखित लेटर के आधार पर मामला दर्ज कर जांच-पड़ताल शुरू कर दी है. दरअसल, अंबाला शहर से विधायक असीम गोयल को मिले लेटर में लिखा गया है कि विधायक मुस्लिम विरोधी हैं और विधायक मुस्लिम लोगों को गुलाम बनाने का प्रयास कर रहा है. ऐसे में हमारे सारे कानून खत्म कर दिए गए है. हम सभी जेहादी एकजुट हो गए हैं और सबसे पहले विधायक असीम गोयल का नंबर लगाएंगे. इसके चलते उन्हें 28 अप्रैल तक उड़ा दिया जाएगा. SHO का दावा- जल्द ही आरोपियों की गिरफ्तारी की जाएगी वहीं, लेटर में बिट्टा कराटे, यासीन मलिक, जमीयत उल विद्या, लश्कर-ए-तोयबा समेत कई अन्य नाम लिखे हैं. इस लेटर के जरिए बम से उड़ा देने की धमकी दी गई है.हालांकि, इस मामले में बलदेव नगर एसएचओ ने कहा कि धमकी भरे पत्र के आधार पर विधायक असीम गोयल की तहरीर पर मामला दर्ज कर लिया गया है. इसके साथ ही जल्द ही आरोपियों की गिरफ्तारी भी कर ली लाएगी. https://www.youtube.com/watch?v=jqo63PYeASst=2s पत्रकार को भी मिल चुकी है धमकी बता दें कि इससे पहले आतंकी संगठन खालिस्तान से जुड़े गुरपंत सिंह पन्नू की ओर से 29 अप्रैल को अंबाला समेत प्रदेश के कई जिला मुख्यालयों पर आतंकी झंडा फहराने की खबर चलाने पर अब एक न्यूज पोर्टल चलाने वाले पत्रकार अमन कपूर को भी धमकी दी गई है. कपूर को धमकी देने वाले ने कहा कि वह अपने पोर्टल से चलाई गई खबर को तुरंत हटाए अन्यथा उसे अंजाम भुगतना होगा. धमकी मिलने की सूचना पलिस को दी गई जिसके बाद धमकी देने का केस दर्ज किया गया. SP का दावा- माहौल नहीं होने देंगे खराब इस मामले में एसपी जश्नदीप सिंह रंधावा का कहना है कि किसी भी शरारती तत्व को जिले का माहौल खराब नहीं होने दिया जाएगा. यदि कोई ऐसी हरकत करने का प्रयास करेगा तो उसके खिलाफ सख्त से सख्त कार्रवाई की जाएगी. उन्होंने बताया कि इस सिलसिले में सभी थाना व चौकी प्रभारियों को जरुरी आदेश जारी किए गए हैं. ऐसे में विधायक व पत्रकार को धमकी देने वालों की जानकारी जुटाने की कोशिश हो रही है. हालांकि,जल्द ही पूरी स्थिति साफ हो जाएगी.",crime
"Amway पर ED की बड़ी कार्रवाई, 757 करोड़ रुपये संपत्ति की कुर्क, जानें क्या है मामला","Amway Marketing Scam: प्रवर्तन निदेशालय ने एमवे इंडिया इंटरप्राइजेज प्राइवेट लिमिटेड कंपनी पर बड़ी कार्रवाई की है. ईडी ने एमवे की 757 करोड़ रुपये से ज्यादा की संपत्ति को कुर्क कर दिया है. ईडी ने यह कार्रवाई मनी लॉन्ड्रिंग एक्ट के तहत की है. जांच के दौरान ईडी ने पाया कि एमवे डायरेक्ट सेलिंग मल्टी लेवल मार्केटिंग नेटवर्क की आड़ में 'पिरामिड फ्रॉड' चला रहा था. जांच में सामने आया है कि कंपनी के सदस्य आगे के ही सदस्यों को लिस्ट में जोड़ रहे थे और कागजी तौर पर उन्हें सामान बेच रहे थे. क्या बोले प्रवर्तन निदेशालय के अधिकारी प्रवर्तन निदेशालय के एक आला अधिकारी ने बताया कि एमवे कंपनी में एजेंटों को जुड़ने के लिए कहा जाता है. इसके बाद उनसे कहा जाता है कि वह कंपनी द्वारा बेचा जा रहा सामान खरीदें. यह भी कहा जाता है कि वह यदि आगे और सदस्य बनाएंगे और यदि वे सदस्य आगे और सदस्य बना कर सामान खरीदेंगे तो उन्हें उसका कमीशन मिलेगा. जानकारी के मुताबिक, कंपनी अपने एजेंटों को जो सिद्धांत बताती है उसके मुताबिक बेचना बाद में पहले खुद इस्तेमाल करें. यानी पहले इस कंपनी का सदस्य बनने वाले को कंपनी द्वारा बेची जा रही चीजों को खरीदना ही होगा. प्रवर्तन निदेशालय के अधिकारी ने बताया कि एमवे की कुल 757 करोड़ 77 लाख रुपए की चल अचल संपत्ति कुर्क की है. जिसमें तमिलनाडु के डिंडीगुल जिले में एमवे की भूमि और कारखाना भवन, संयंत्र और मशीनरी वाहन, बैंक खाते और सावधि जमा शामिल है. इससे पहले भी ईडी ने एमवे के विभिन्न 36 बैंक खातों से 411 करोड रुपए की संपत्ति भी जब्त की थी. कंपनी लोगों को करोड़ों रुपये कमाने का लालच देती थी ईडी के अधिकारियों ने कहा कि कंपनी लोगों को लालच देती थी कि वह अपने खाली समय का इस्तेमाल करते हुए सामान बेच सकते हैं और करोड़ों रुपये कमा सकते हैं. इसके तहत 'पिरामिड' की वहीं चेन तैयार होती है जिस चेन में आए सभी लोगों को वह माल खरीदना ही होता है जो कंपनी अपने मूल्यों पर बेचती है. ईडी ने आधिकारिक तौर पर कहा है कि प्रतिष्ठित निर्माताओं के वैकल्पिक लोकप्रिय उत्पादों की तुलना में कंपनी द्वारा पेश किए जाने वाले अधिकांश उत्पादों की कीमतें बहुत ज्यादा है. वास्तविक तथ्यों को जाने बिना आम आदमी कंपनी के सदस्य के रूप में शामिल होने और अत्यधिक कीमतों पर उत्पाद खरीदते हैं. -",crime
"उत्तराखंड STF का बड़ा एक्शन, गैंगस्टर यशपाल तोमर की 153 करोड़ की संपत्ति कुर्क","Uttarakhand News: उत्तराखंड एसटीएफ ने राज्य गठन के बाद गैंगस्टर अधिनियम 1986 के अंतर्गत अब तक की सबसे बड़ी कार्रवाई की है. उत्तराखंड एसटीएफ ने गैंगस्टर यशपाल तोमर की 153 करोड़ 29 लाख की अचल-चल संपत्ति कुर्क की है. इसमें बुलेट प्रूफ फॉर्च्यूनर गाड़ी भी शामिल है. जिला मजिस्ट्रेट हरिद्वार के आदेश के बाद एसटीएफ पुलिस ने कार्रवाई करते हुए उत्तर प्रदेश, दिल्ली और उत्तराखंड के हरिद्वार में सक्रिय गैंगेस्टर यशपाल तोमर की 153 करोड़ से ज्यादा की संपत्ति कुर्क की. तोमर की संपत्ति कुर्की की कार्रवाई को अंजाम देने के लिए एसटीएफ की टीमें दूसरे राज्यों के लिए रवाना हो गई हैं. इस मामले में हरिद्वार, दादरी, बड़ोद, यूपी के लोनी और पूर्वी दिल्ली के प्रशासनिक अमले को गैंगस्टर तोमर की प्रॉपर्टी सीज करने के लिए नियुक्त किया गया है. गौरतलब है कि गैंगस्टर यशपाल तोमर हरिद्वार और उसके आसपास के क्षेत्रों में पिछले काफी समय से सक्रिय था. वह हरिद्वार के एक बिल्डर पर नजरें गड़ाए हुए था. वह कुछ कर पाता, उससे पहले ही तोमर पुलिस के हत्थे चढ़ गया. इससे पहले हरिद्वार के कारोबारी तोश जैन के साथ प्रॉपर्टी विवाद और रानीपुर झाल स्थित 56 बीघा की जमीन विवाद में यशपाल तोमर का नाम जुड़ चुका है.",crime
"यूपीः लखीमपुर में BJP विधायक योगेश वर्मा की गाड़ी ने बाइक सवार चाचा-भतीजे को रौंदा, मौके पर ही मौत","उत्तर प्रदेश के लखीमपुर खीरी जिले में रविवार की देर रात भीषण सड़क हादसा हो गया. एक तेज रफ्तार स्कॉर्पियो कार ने बाइक सवार चाचा-भतीजे को रौंद दिया. इस घटना में चाचा-भतीजे दोनों की मौके पर ही मौत हो गई है. स्कॉर्पियो कार लखीमपुर सदर विधानसभा सीट से सत्ताधारी भारतीय जनता पार्टी (बीजेपी) के विधायक योगेश वर्मा की बताई जा रही है. जानकारी के मुताबिक ये हादसा लखीमपुर-बहराइच रोड पर हुआ है. रिश्ते में चाचा-भतीजा लगने वाले दो युवक बाइक पर सवार होकर कहीं से अपने घर वापस लौट रहे थे. बाइक सवार युवक अभी रामपुर के समीप ही पहुंचे थे कि एक तेज रफ्तार स्कॉर्पियो ने टक्कर मार दी. बाइक सवार युवक स्कॉर्पियो के धक्के से गिर पड़े. UP | Two bike-borne men were killed after their bike collided with a car on Bahraich highway. The vehicle is said to be of Sadar MLA (Yogesh Verma). We've taken both the driver and vehicle into our custody. Further probe underway: SP Lakhimpur Kheri Sanjiv Suman (17.04) pic.twitter.com/sF1uF2ZEe3 तेज रफ्तार स्कॉर्पियो ने युवकों को रौंद दिया. स्कॉर्पियो पर विधायक लिखा था. ये गाड़ी लखीमपुर सदर सीट से सत्ताधारी बीजेपी के विधायक योगेश वर्मा की बताई जा रही है. स्कॉर्पियो विधायक योगेश वर्मा की पत्नी के नाम से रजिस्टर्ड है. बताया जा रहा है कि जिस समय ये हादसा हुआ, उस समय विधायक योगेश वर्मा गाड़ी में सवार नहीं थे. हादसे की वजह अभी स्पष्ट नहीं हो सकी है लेकिन कहा जा रहा है कि तेज रफ्तार की वजह से चालक वाहन से नियंत्रण खो बैठा. हादसे की सूचना पाकर मौके पर पहुंची पुलिस ने मृतकों के शव को कब्जे में लेकर पोस्टमॉर्टम के लिए भिजवा दिया है. इस घटना की जानकारी जैसे ही मृतकों के गांव पहुंची, कोहराम मच गया. युवकों के परिवार में शोक की लहर दौड़ गई. परिजनों का रो-रोकर बुरा हाल है.",crime
शादीशुदा और दो बच्चों के पिता ने एकतरफा प्यार में काट दी लड़की की अंगुलियां,"यूपी के रामपुर में एक सिरफिरे आशिक ने एकतरफा प्यार के चलते अपने साथ नौकरी करने वाली लड़की की अंगुलियां काट दीं. पीड़िता को उपचार के लिए जिला अस्पताल में भर्ती कराया गया है. वहीं, आरोपी के खिलाफ FIR दर्ज कराई गई है. बताया जा रहा है कि दोनों लोग सिविल लाइंस के एक अस्पताल में काम करते हैं. आरोपी धीरेंद्र एक लड़की से एकतरफा प्यार करने लगा था. उसने लड़की को शादी का प्रस्ताव रखा. लेकिन जब लड़की को पता चला कि धीरेंद्र पहले से ही शादीशुदा है और उसके तीन बच्चे भी हैं. तो लड़की ने उसके प्रपोजल को ठुकरा दिया. धीरेंद्र इस बात से नाराज हो गया और तभी से वह लड़की से बदला लेने की प्लानिंग बनाने लगा. रविवार को वह अपने कुछ साथियों के साथ लड़की के घर आ धमका और उसे किडनैप करने का प्रयास किया. लेकिन जब लड़की ने इसका विरोध किया तो गुस्से में आकर उसने धारदार हथियार से लड़की की दोनों अंगुलियां काट दीं. फिर साथियों के साथ मौके से फरार हो गया. लड़की के परिजनों ने तुरंत लड़की को नजदीकी अस्पताल पहुंचाया जहां उसका इलाज चल रहा है. वहीं, पीड़ित परिवार ने आरोपी धीरेंद्र और उसके साथियों के खिलाफ पुलिस में FIR दर्ज करवाई. रामपुर के एएसपी डॉक्टर संसार सिंह ने बताया कि FIR दर्ज कर ली गई है और जल्द ही सभी आरोपियों की गिरफ्तारी की जाएगी. सिर पर किया हमला, काटी उंगलियां उधर, पीड़िता ने बताया, ''मैं 25 नवंबर 2021 से अस्पताल में नौकरी कर रही हूं. आगापुर का रहने वाला धीरेंद्र तभी से मुझसे शादी करने के लिए पूछता रहता था. जब मुझे पता चला कि वह पहले से शादीशुदा और तीन बच्चों का पिता तो मैंने उससे शादी करने से मना कर दिया. रविवार को शाम 7 बजे धीरेंद्र अपने कुछ दोस्तों के साथ मेरे घर आया. मैंने जैसे ही दरवाजा खोला तो उसने मेरे सिर पर किसी भारी चीज से हमला कर दिया. जिससे मेरे सिर से खून निकलने लगा. फिर मेरे हाथों की दोनों अंगुलियां काट दीं और सभी आरोपी मौके से फरार हो गए. मुझे बस न्याय चाहिए. आरोपी धीरेंद्र के खिलाफ पुलिस सख्त से सख्त कार्रवाई करे.''",crime
"जहांगीरपुरी हिंसाः बेसबॉल के डंडे, पिस्टल... अनहोनी के लिए पहले से तैयार थे दोनों पक्ष?","दिल्ली के जहांगीरपुरी में हनुमान जयंती के दिन निकली शोभायात्रा के दौरान करीब दो घंटे तक सड़क पर हिंसा (jahangirpuri violence) का तांडव चला था. इस मामले में दिल्ली पुलिस को करीब सौ वीडियो मिले हैं. इनके आधार पर आरोपियों की पहचान कर दिल्ली पुलिस ने धरपकड़ शुरू कर दी है. दिल्ली पुलिस ने अंसार और असलम नाम के मुख्य आरोपियों सहित 20 से ज्यादा लोगों को गिरफ्तार किया है. उपद्रव के दौरान पथराव और फायरिंग के नए वीडियो भी सामने आ रहे हैं जो इशारा कर रहे हैं कि दिल्ली के हालात कितने डरावने हो गए. इस घटना को लेकर दिल्ली पुलिस ने कोर्ट में कहा है कि शोभायात्रा में रुकावट डालना और हिंसा सुनियोजित थी. इस घटना के सामने आए वीडियो भी इसी तरफ इशारा करते हैं कि ये सुनियोजित साजिश थी. हनुमान जयंती पर निकली शोभायात्रा में शामिल लोग बेसबॉल स्टिक, डंडे और बल्ले लहराते हुए नारेबाजी करते हुए चल रहे थे. एक अन्य वीडियो भी सामने आया है जिसमें दोनों पक्ष के लोग एक-दूसरे पर पत्थरबाजी करते नजर आ रहे हैं. एक अन्य वीडियो भी सामने आया है जिसमें भीड़ में शामिल एक शख्स पिस्टल निकालकर फायरिंग करता साफ नजर आ रहा है. पुलिस की मौजूदगी के बीच भी पथराव के वीडियो सामने आए हैं. आगजनी, तोड़फोड़ करती भीड़ के वीडियो भी सामने आए हैं. दिल्ली पुलिस ने जिस अंसार को जहांगीरपुरी हिंसा का मास्टरमाइंड बताया है, उसका कोर्ट में पेशी के लिए ले जाए जाते समय का एक वीडियो सामने आया है जिसमें वह पुष्पा फिल्म की स्टाइल को पोज करता कैमरे में कैद हुआ है. हिंसा की ये घटना सुनियोजित हो या न हो, ये बात तय है कि दोनों ही पक्ष इसके लिए पहले से ही तैयार थे. शोभायात्रा में चल रहे लोग भी डंडे, बल्ले, बेसबॉल के बेस से लैस थे तो दूसरी तरफ से भी कुछ ही मिनट के अंदर हजारों की तादाद में लोग जुट गए. महिलाओं की ओर से छत के ऊपर से पत्थरबाजी की बात भी सामने आ रही है जो इस तरफ इशारा करती है कि साजिश हो न हो लेकिन आशंका को देखते हुए तैयारी पहले से थी. जहांगीरपुरी में जिस जगह हिंसा भड़की, वो जगह है कुशल चौक और C ब्लॉक. यहीं पर 16 अप्रैल को हिंसा भड़की. कुशल चौक और C ब्लॉक का कनेक्शन 2020 के नॉर्थ ईस्ट दिल्ली की हिंसा के साथ भी जुड़ा था. 2020 नॉर्थ-ईस्ट दिल्ली हिंसा को लेकर पुलिस की ओर से कोर्ट में दाखिल की गई चार्जशीट में दिल्ली पुलिस की स्पेशल सेल ने पूरी कहानी विस्तार से लिखी है.",crime
"Kanpur: सेंट्रल बैंक के 11 लॉकर से 3.5 करोड़ के गहने चोरी, 35 दिन बाद जाकर अब एक्शन","यूपी के कानपुर में सेंट्रल बैंक ऑफ इंडिया के लॉकरों से जेवर चोरी के मामलों में 35 दिन बाद बैंक अधिकारी एक्शन में आए हैं. बैंक के लॉकरों से एक महीने में 11 लोगों के लॉकरों से लगभग 3.5 करोड़ की जेवर चोरी हो चुके है. पुलिस ने बैंक मैनेजर समेत पांच लोगों को जेल भी भेजा है. अभी तक सिर्फ 450 ग्राम जेवर ही बरामद की गई. उसमें भी कोई जेवरों की पहचान नहीं कर पाए. लॉकर पीड़ित तबसे लगातार अपने जेवरों के लिए बैंक अधिकारियों के खिलाफ प्रद्रशन कर रहे हैं, लेकिन बैंक की तरफ से कोई अधिकारी उनके दर्द को सुनने सामने नहीं आया था. दरअसल, सेन्ट्रल बैंक के लॉकर से चोरी का मामला 14 मार्च को आया था. कानपुर में सेंट्रल बैंक की कराची खाना ब्रांच से एक महीने में अब तक नौ लोगों के लॉकरों से करोड़ों के जेवर चोरी हो चुके हैं. अभी बैंक के आधे लॉकर चेक होने बाकी हैं. पुलिस ने क्राइम ब्रांच के साथ मिलकर मामले का खुलासा करते हुए बताया कि जांच के दौरान इस मामले में बैंककर्मियों की भूमिका संदिग्ध है. आखिरकार 35 दिन बाद बैंक अधिकारी एकाएक जाग उठे. आज कानपुर के रीजनल मैनेजर दयाशंकर पांडे ने खुद ब्रांच आकर लॉकर पीड़ितों से उनके चोरी हुए जेवरों की लिस्ट ली. उन्होंने दावा किया कि इतने लोग कह रहे हैं तो उनकी चोरी की बात माननी ही पड़ेगी. हम पीड़ितों से उनकी लिखित लिस्ट ले रहे हैं. इसके साथ-साथ दो दिन में बैंक के सभी कर्मचारियों को इस ब्रांच से ट्रांसफर हो जाएगा. हम पीड़ितों की लिस्ट ऊपर मुख्यालय भेज देंगे. इनको जल्दी कुछ न कुछ राहत मिलेगी. वहीं, पीड़िता मीना यादव ने कहा कि हमें आज बैंक ने बुलाया था. हम उनको जेवरों की लिस्ट दे रहे हैं. हमारा तो सब कुछ चला गया. क्या बचा है अभी कुछ समझ नहीं आ रहा है. ये भी पढ़ें...",crime
"फरीदाबाद: 4 दिन पहले दफनाई गई लड़की का शव निकालने कब्रिस्तान पहुंची पुलिस, जानें वजह","हरियाणा के फरीदाबाद (Haryana Faridabad) में 4 दिन पहले दफनाई गई लड़की की लाश को निकालने के लिए पुलिस और सिविल प्रशासन कब्रिस्तान पहुंच गया. यहां एक लड़की की मौत को स्वाभाविक मानकर उसे दफना दिया गया, लेकिन 4 दिन बाद जब आसपास के सीसीटीवी (CCTV) खंगाले गए तो कहानी कुछ और निकलकर सामने आई. जानकारी के अनुसार, फरीदाबाद के पल्ला क्षेत्र में बने कब्रिस्तान में बीते 13 अप्रैल को 17 साल की लड़की की मौत हो गई थी. घर में अकेली लड़की को मृत देख परिजनों ने इसे स्वाभाविक मौत की घटना मान ली थी. इसके बाद रीति-रिवाजों के अनुसार उसके शव को दफना दिया गया, लेकिन घटना में हैरान कर देने वाला मामला, तब सामने आया, जब मृतक लड़की के भाई को आत्महत्या का संदेह हुआ. उसने आसपास के सीसीटीवी खंगाले. कुछ सीसीटीवी में ऐसा कुछ दिखा, जिससे उनका शक यकीन में बदल गया. हाल ही में छूटी थी नौकरी, पंजाब की रहने वाली थी मेट्रो स्टेशन से कूदकर जान देने वाली लड़की मृतका के परिजनों के मुताबिक, सीसीटीवी में चार-पांच युवक उनके घर में घुसते हुए, निकलते हुए, छत पर चढ़ते हुए, नीचे आते हुए दिखाई दे रहे हैं. इसके बाद इस मामले की सूचना पुलिस को दी गई. यह मामला फरीदाबाद के डिप्टी कमिश्नर तक पहुंचा. इसके बाद पुलिस अधिकारियों के निर्देश पर पुलिस कब्रिस्तान पहुंच गई, ताकि लड़की का शव निकालकर उसका पोस्टमार्टम कराया जा सके. इस मामले में मृतका के ताऊ ने कहा कि रोजे चल रहे हैं, हमें लगा कि लड़की की गर्मी की वजह से मौत हो गई है. पुलिस ने इस मामले में कार्रवाई करते हुए आरोपियों से पूछताछ की. अपील पर डिप्टी कमिश्नर ने SDM को ड्यूटी मजिस्ट्रेट नियुक्त करते हुए 4 दिन पहले दफन हुए शव को निकालने के आदेश दिए, जिससे कि उसका पोस्टमार्टम कराया जा सके. SDM ने कहा कि मुझे इस मामले में ड्यूटी मजिस्ट्रेट नियुक्त किया गया है. SHO का कहना है कि हम परिजनों को पूरा न्याय दिलाएंगे. : ",crime
"झारखंड: आपत्तिजनक स्थिति में मिले महिला-पुरुष को रस्सी से बांधकर पीटा, गले में जूते-चप्पल डालकर घुमाया","झारखंड में पाकुड़ जिले (Jharkhand Pakur) के महेशपुर के नरगिटोला गांव में एक विवाहित महिला और एक पुरुष को ग्रामीणों ने आपत्तिजनक स्थिति में देख लिया. इसके बाद ग्रामीणों ने दोनों को बंधक बना लिया. दोनों के साथ जमकर मारपीट की. गले में जूते-चप्पल लटकाकर गांव में घुमाया. सूचना पर महेशपुर थाना प्रभारी सुनील कुमार रवि, जेएसआई आनंद पंडित और कपिल देव रविदास पुलिस बल के साथ गांव पहुंचे. पुलिस अधिकारियों ने घटना की जानकारी ली और महिला व पुरुष को ग्रामीणों के चंगुल से मुक्त कराने का प्रयास किया. हालांकि ग्रामीण अपने तरीके से आर्थिक दंड लगाने की बात पर अड़े रहे. सैकड़ों की भीड़ के सामने पुलिस बेबस नजर आई. Maharashtra: 'तेरे बिन नहीं जीना...', लव लेटर में लिखकर इंजीनियर ने उठाया ये खौफनाक कदम ग्रामीणों से मिली जानकारी के अनुसार, गांव के पुरुष और एक महिला एक दूसरे के साथ मिलते जुलते थे. रात को पुरुष महिला से मिलने उसके घर गया था. इसी दौरान महिला के पति ने दोनों को आपत्तिजनक स्थिति में देख लिया. इस दौरान पुरुष भागने लगा. महिला के पति ने उसका पीछा किया. दोनों के बीच जमकर मारपीट होने लगी. महिला के पति ने शोर मचाया तो मौके पर ग्रामीण जुट गए. ग्रामीणों ने उस शख्स को पकड़ लिया. महिला और उससे मिलने आए शख्स को ग्रामीणों ने बंधक बना लिया. रात भर दोनों को रस्सी से बांधकर मारपीट की गई. ग्रामीणों ने दोनों के गले में जूते-चप्पल डालकर गांव में घुमाया. मामले की जानकारी के बाद गांव पहुंची पुलिस ने ग्रामीणों के चंगुल से दोनों को मुक्त कराने का प्रयास किया, लेकिन ग्रामीण अपने अनुसार से आर्थिक दंड के बाद ही कुछ सुनने को तैयार थे. आखिरकार आदिवासी समाज के अनुसार आर्थिक दंड लगाने के बाद महिला और पुरुष को ग्रामीणों ने छोड़ा. पुलिस ने दोनों को परिजन के सुपुर्द कर दिया. थाना प्रभारी सुनील कुमार रवि ने बताया कि ग्रामीणों की सहमति से महिला और पुरुष को उनके परिजन को सौंप दिया गया.",crime
"जहांगीरपुरी हिंसा: आरोपी सोनू शेख गिरफ्तार, फायरिंग का वीडियो हुआ था वायरल","दिल्ली के जहांगीरपुरी में हनुमान जयंती के मौके पर हुई हिंसा के मुख्य आरोपी सोनू शेख को पुलिस ने गिरफ्तार कर लिया है. सोनू शेख पर हिंसा के दौरान फायरिंग करने का आरोप है. माना जा रहा है कि गिरफ्तारी के बाद दिल्ली पुलिस सोनू शेख को मंगलवार को रोहिणी कोर्ट में पेश कर सकती है और कस्टडी की मांग कर सकती है.  सोनू हिंसा की घटना के बाद से ही फरार चल रहा था. सोमवार सुबह ही पुलिस ने सोनू शेख की पत्नी से पूछताछ की थी. सोमवार सुबह पुलिस टीम सोनू की पत्नी को पूछताछ के लिए अपने साथ ले जाने के लिए उसके घर पहुंची थी, लेकिन सोनू की पत्नी और उसके कुछ करीबी लोगों ने पहले तो इसका विरोध किया और फिर पुलिस पर पथराव करने की भी कोशिश की थी. इस घटनाक्रम में सोनू शेख के भाई को पुलिस पहले ही गिरफ्तार कर चुकी है.  बता दें कि जहांगीरपुरी में हुई हिंसा के बाद सोशल मीडिया पर एक वीडियो वायरल हुआ था. इस वीडियो में एक शख्स नीले कुर्ते में भीड़ पर गोली चलाते हुए नजर आया था. घबराकर सोनू ने चलाई गोली सोनू कि गिरफ्तारी से पहले उसकी मां आशिया का बयान सामने आया था. सोनू की मां का कहना है कि उसने जानबूझ के हथियार का इस्तेमाल नहीं किया था, वो घबरा गया था. सोनू की मां ने कहा था कि वह बेकसूर है इसलिए उस पर कड़ी कार्रवाई नहीं होनी चाहिए. जहांगीरपुरी हिंसा मामले में अब तक 24 लोग गिरफ्तार वहीं, दिल्ली पुलिस कमिश्नर राकेश अस्थाना ने बताया कि इस मामले में अभी तक 24 लोगों को गिरफ्तार किया जा चुका है. इनमें से 8 लोग ऐसे हैं, जो पहले भी किसी न किसी केस में आरोपी रहे हैं. इतना ही नहीं अस्थाना ने कहा, इस मामले में हर एंगल से तफ्तीश होगी, इस हिंसा में प्रत्यक्ष या परोक्ष रूप से शामिल किसी को भी नहीं छोड़ा जाएगा. - बिना इजाजत निकाली गई थी जहांगीरपुरी में शोभायात्रा, VHP और बजरंग दल पर FIR जहांगीरपुरी में क्यों भड़की हिंसा, कहां तक पहुंची जांच? जानें क्या बोले दिल्ली पुलिस कमिश्नर राकेश अस्थाना",crime
"बाड़मेर: चाची की हत्या कर शव झाड़ियों में फेंका, मोबाइल में सिम डालते ही यूं आया गिरफ्त में","राजस्थान में बाड़मेर जिले के नागाणा थाना इलाके के उतरलाई के पास सोमवार को झाड़ियों में शव मिलने से सनसनी फैल गई. सूचना पर बाड़मेर पुलिस के आला अधिकारी सहित एफएसएल की टीम मौके पर पहुंची. पहली नजर में यह मामला हत्या का लगा. इस मामले में पुलिस ने मृतक महिला की जेठ के बेटे को गिरफ्तार किया है. जानकारी के मुताबिक, 13 अप्रैल को नागाणा थाने में परिजनों ने महिला की गुमशुदगी की रिपोर्ट दर्ज करवाई थी. इसके बाद से ही लगातार पुलिस महिला के मोबाइल के आधार पर जांच में जुटी थी. जैसे ही मोबाइल में नई सिम जोधपुर में डाली गई, उसके बाद पुलिस टीम उस व्यक्ति तक पहुंची और सारी कहानी का पर्दाफाश हुआ. इस मामले में महिला के जेठ के बेटे को गिरफ्तार किया. आरोपी ने गुनाह कबूल कर लिया. पुलिस के अनुसार, आरोपी मेघाराम अपनी चाची कमला को लेकर 10 अप्रैल को घर से निकला था और इसके बाद वापस नहीं लौटा था. शुरुआती जांच के मुताबिक, मेघाराम ने ही अपनी चाची की हत्या की. हत्या के बाद शव को झाड़ियों में फेंक दिया. पुलिस अब इस एंगल से भी जांच करी है कि आखिर क्यों मेघाराम ने अपनी चाची की हत्या की? बाड़मेर पुलिस अधीक्षक नरपत सिंह ने बताया कि 13 अप्रैल को महिला की गुमशुदगी की रिपोर्ट दर्ज हुई थी. पुलिस इस मामले में लगातार जांच कर रही थी. एफएसएल टीम के साथ बाड़मेर पुलिस मौके पर सबूत जुटा रही है. शुरुआती जांच में यह हत्या का मामला नजर आ रहा है. ये भी पढ़े...",crime
"Haryana: 'शारारिक संबंध बनाओ, नहीं तो.' धमकी से डरकर नाबालिग छात्रा ने पी लिया कीटनाशक","Haryana News: हरियाणा के सोहना में एक नाबालिग छात्रा ने जहरीला पदार्थ (कीटनाशक) पी लिया है. उसने गांव के ही कुछ युवकों से परेशान होकर यह कदम उठाया. छात्रा को गंभीर हालत में एक प्राइवेट अस्पताल में एडमिट करवाया गया था, लेकिन अब उसकी हालत खतरे से बाहर बताई जा रही है. पीड़ित छात्रा 9वीं क्लास में पढ़ती है और उसकी 14 साल बताई गई है. पीड़ित छात्रा अभी गुरुग्राम के एक प्राइवेट हॉस्पिटल के आईसीयू वार्ड में भर्ती है. पीड़ित छात्रा का सिर्फ इतना कसूर है कि उसने गांव के ही तीन युवकों की बात को नहीं माना जो उस पर गंदी नजर रखते थे. पीड़ित छात्रा ने बताया कि गांव के तीन युवकों ने उसको जबरदस्ती फोन थमाया और फिर बात करने का दबाव डाला. जब उसने मना किया तो उन युवकों ने उसे उसके परिवार को जान से मारने की धमकी दी. इससे डरकर छात्रा ने अपनी जीवनलीला समाप्त करने के लिए यह कदम उठा लिया. वहीं, पीड़ित छात्रा के पिता का कहना है कि उसकी बेटी को तीन दिन पहले फोन दिया गया. फोन नहीं लेने पर बेटी से बोला गया कि अगर वह फोन नहीं लेती है तो उसके मां-बाप को मार दिया जाएगा. इस पर बेटी ने डरते हुए वो फोन ले लिया. फिर उन लोगों ने बेटे से शारारिक संबंध बनाने को कहा और धमकी दी नहीं तो वो उसके मां-बाप को जान से मार देंगे. इसी दबाव में उनकी बेटी ने जहरीला पदार्थ पी लिया. आरोपी उनके गांव के ही हैं. वहीं, पुलिस ने पीड़ित छात्र के बयान पर तीन युवकों के खिलाफ पॉक्सो एक्ट के तहत मामला दर्ज कर जांच शुरू कर दी है.",crime
"बिना इजाजत निकाली गई थी जहांगीरपुरी में शोभायात्रा, VHP और बजरंग दल पर FIR","हनुमान जयंती के मौके पर राजधानी दिल्ली के जहांगीरपुरी में हुई हिंसा मामले (Violence in Jahangirpuri) में पुलिस ने बजरंग दल और विश्व हिंदू परिषद (विहिप) के खिलाफ एफआईआर दर्ज की है. विहिप और बजरंग दल पर बिना इजाजत के शोभायात्रा निकालने का आरोप लगा है. इस मामले में दिल्ली पुलिस ने विश्व हिंदू परिषद के जिला सेवा प्रमुख प्रेम शर्मा को भी गिरफ्तार किया है. पुलिस अधिकारियों ने कहा कि विहिप के जिला सेवा प्रमुख प्रेम शर्मा ने बिना पुलिस इजाजत के जहांगीरपुरी में हनुमान जयंती के मौके पर शोभायात्रा निकाली थी. डीसीपी एनडब्ल्यू उषा रंगनानी ने कहा, 17 अप्रैल को विश्व हिंदू परिषद, बजरंग दल के दिल्ली प्रांत के आयोजकों ने बिना अनुमति के शोभायात्रा निकाली थी, इस मामले में दोनों ही संगठनों के खिलाफ एफआईआर दर्ज की गई है. विश्व हिंदू परिषद के जिला सेवा प्रमुख आरोपी प्रेम शर्मा के खिलाफ भी पुलिस ने एक्शन लिया है और उन्हें गिरफ्तार कर लिया है.  क्या है पूरा मामला? जहांगीरपुरी इलाके में हनुमान जन्मोत्सव पर शनिवार शाम शोभायात्रा पर पथराव के बाद भड़की हिंसा मामले में पुलिस ने मुख्य आरोपी अंसार समेत 24 लोगों को गिरफ्तार किया है. इनके अलावा 2 नाबालिग भी पकड़े गए हैं. गृह मंत्रालय ने सीआरपीएफ एवं आरएएफ की पांच अतिरिक्त कंपनियां तैनात कर दी हैं. इलाके में फिलहाल तनावपूर्ण शांति का माहौल है. गृह मंत्रालय ने एहतियात के तौर पर सीआरपीएफ और आरएएफ की पांच और कंपनियां भेजी हैं. दिल्ली पुलिस ने पूरे मामले की जांच क्राइम ब्रांच को सौंप दी है. वहीं, इस मामले के 4 और आरोपियों को दिल्ली पुलिस ने रोहिणी कोर्ट में पेश किया. इन सभी को कोर्ट ने 14 दिन की न्यायिक हिरासत में भेज दिया है. जबकि हिंसा के मुख्य आरोपी अंसार और असलम की पुलिस कस्टडी को दो दिन के लिए बढ़ा दिया गया है. 9 लोग जख्मी, इनमें 8 पुलिसकर्मी जहांगीरपुरी में हुई हिंसा मामले में दिल्ली पुलिस कमिश्नर राकेश अस्थाना ने बताया कि हिंसा में 9 लोग जख्मी हुए हैं, इनमें 8 पुलिसकर्मी हैं. ये दर्शाता है कि पुलिस ने दोनों पक्षों को अलग किया. इसके चलते नागरिकों को नुकसान नहीं पहुंचा. इतना ही नहीं जब अस्थाना से पूछा गया कि क्या जहांगीरपुरी हिंसा केस में हो रही एकतरफा कार्रवाई हो रही है. तो उन्होंने जवाब दिया, ''नहीं..हिंसा में शामिल दोनों पक्षों के लोगों को गिरफ्तार किया गया है.'' -",crime
"फतेहाबाद: हथियारबंद लोग घर में घुसे, तोड़फोड़ कर लगाई आग... यूं बची परिवार की जान","हरियाणा के फतेहाबाद (Haryana Fatehabad) में हथियारबंद लोगों ने घर में घुसकर आगजनी और तोड़फोड़ कर दी. इस घटना में परिवार बाल-बाल बच गया. घटना की सूचना डायल 112 को दी गई. सूचना के बाद टीम मौके पर पहुंची और परिवार को रेस्क्यू (Rescue) कर आग के बीच से बाहर निकाला. पुलिस के अनुसार, मकान पर कब्जे के विवाद में कुछ हथियारबंद लोगों ने आगजनी की घटना को अंजाम दिया. पीड़ित परिवार ने पुलिस पर कार्रवाई न करने के आरोप लगाए हैं. घटना के बाद पुलिस मौके पर पहुंची और मामले को लेकर पूछताछ की.  जानकारी के अनुसार, फतेहाबाद की मातूराम कॉलोनी के घर में रविवार देर रात करीब 11 बजे एक घर में संदिग्ध परिस्थितियों में आगजनी और पत्थरबाजी की घटना हो गई. सूचना मिलने पर डायल 112 की पुलिस टीम मौके पर पहुंची और घर में लगी आग के बीच से पूरे परिवार को रेस्क्यू कर निकाला. हालांकि प्राथमिक जांच में फतेहाबाद शहर थाना के SHO ओमप्रकाश चुघ ने आगजनी की घटना को संदिग्ध बताया है. वहीं दूसरी तरफ पीड़ित परिवार के लोगों ने कुछ लोगों पर गुंडागर्दी करके उनके प्लॉट और मकान पर कब्जे की नीयत से आगजनी और पत्थरबाजी करने का आरोप लगाया है. पीड़ित परिवार की महिला भजन कौर ने बताया कि देर रात हथियारबंद लोगों ने घर में घुसकर तोड़फोड़ की और घर में आग लगा दी. इसके बाद पुलिस को सूचना दी गई. पुलिस ने घर पहुंचकर परिवार के लोगों को बचाया. पीड़ित परिवार की महिला ने आरोप लगाया कि उन पर इस तरह के हमले पहले भी हो चुके हैं, लेकिन बार-बार शिकायत करने पर भी पुलिस कार्रवाई नहीं कर रही. पीड़ित परिवार की एक लड़की ने बताया कि उनके मोहल्ले के कुछ लोग लगातार उन्हें धमकियां देते हैं. परिवार के लोगों को डराते हैं, लेकिन पुलिस कार्रवाई नहीं करती. पुलिस कर रही हर एंगल से जांच आगजनी की घटना को लेकर शहर थाना फतेहाबाद के SHO ओमप्रकाश चुघ ने कहा कि देर रात मातूराम कॉलोनी में एक घर में आग लगी, जिसके बारे में घर से एक महिला की कॉल डायल 112 पर प्राप्त हुई. डायल 112 की पुलिस टीम ने मौके पर पहुंचकर परिवार को बचाया और फायर ब्रिगेड को मौके पर बुलाकर आग को बुझाया गया. घर में लगी आग की घटना फिलहाल संदिग्ध मालूम हो रही है. परिवार द्वारा पुलिस पर कार्रवाई नहीं करने के लगाए जा रहे आरोप झूठे हैं, क्योंकि जिस घर में आग लगी है, उस घर के लोगों पर NDPS एक्ट के केस दर्ज हैं. SHO ने कहा कि असल में इस घर में रह रहे लोगों द्वारा नशे का कारोबार किए जाने के कारण मोहल्ले के लोगों को ऐतराज है. इसी कारण इस परिवार का अक्सर झगड़ा होता रहता है, लेकिन फिर भी पुलिस देर रात हुई आगजनी की घटना को लेकर गहराई से जांच कर रही है. परिवार के बयान दर्ज करने की कोशिश कर रही है. परिवार से बार बार संपर्क किया गया, लेकिन परिवार के लोगों ने बयान दर्ज नहीं करवाए. हालांकि अब पुलिस ने कोर्ट में तारीख पर गए लोगों को थाने बुलाकर बयान दर्ज करने शुरू किए हैं. मामले में केस दर्ज कर आगामी कार्रवाई की जा रही है.",crime
"'मैं जा रहा हूं, किसी नौकरी वाले से दूसरी शादी कर लेना', पत्नी को भेजा मैसेज और कर लिया सुसाइड","मध्य प्रदेश के हरदा जिले (MP Harda) में 35 वर्षीय युवक ने फांसी लगाकर आत्महत्या (Suicide) कर ली. मृतक ने आत्महत्या करने से पहले अपनी पत्नी को वॉट्सएप पर मैसेज किया था. मृतक ने इस मैसेज में लिखा, 'मैं जा रहा हूं. तुम अच्छे से रहना. किसी नौकरी वाले व्यक्ति से दूसरी शादी कर लेना.' सूचना के बाद मौके पर पहुंचा पुलिस ने घटना की जांच की. पुलिस मामले की जांच कर रही है. जानकारी के अनुसार, हरदा में छिंदवाड़ा निवासी सतीश बिझाड़े की शादी टिमरनी समोता तिलवारी से जून 2020 में हुई थी. पत्नी समोता वन विभाग में वनरक्षक के पद पर तैनात है. सतीश B.Tech करने के बाद बेरोजगार था. शादी के बाद से ही दोनों के बीच विवाद होने लगा था. विवाद यहां तक बढ़ गया कि दोनों ने तलाक के लिए आवेदन दे दिया था. 15 अप्रैल को समोता अपनी ड्यूटी पर रहटगांव गई थी. पति हरदा में स्थित मकान में था. आंध्र प्रदेशः 'बड़े नेता' ने अपनी बेटी के अच्छे नंबरों के लिए 10वीं टॉपर को स्कूल से निकलवाया! छात्रा ने भावुक नोट लिख दे दी जान महिला शनिवार को मायके आलमपुर में रुक गई थी. शनिवार रात में करीब 1 बजे युवक ने समोता को कुछ मैसेज भेजे, जो उसने रविवार सुबह पढ़े. इसके बाद उसने रिप्लाय किया और कॉल किया, लेकिन रिस्पांस नहीं मिला. इसके बाद वह हरदा पहुंची, तो घर का दरवाजा नहीं खुला. उसने डायल 100 को सूचना दी. पुलिस घटनास्थल पर पहुंची तो युवक फांसी के फंदे पर लटका मिला. पुलिस के अनुसार, सतीश ने दो पेज का सुसाइड नोट भी लिखकर छोड़ा है. बताया जा रहा है कि उसने देर रात आत्महत्या की है. मृतक की पत्नी समोता ने बताया कि 2 साल पहले उसकी शादी हुई थी, तभी से दोनों के बीच विवाद चल रहा था. मामला तलाक तक पहुंच गया और कोर्ट में आवेदन दे दिया था. इसके बाद भी साथ में रहते थे. बकौल समोता 4 जनवरी को पति ने सोशल मीडिया पर समोता के दोनों मोबाइल नंबर आपत्तिजनक शब्दों के साथ वायरल कर दिए थे, इसकी शिकायत हरदा थाने में की थी. नंबर वायरल होने के बाद समोता के पास जगह-जगह से कॉल आने लगे. विदेश से भी कॉल आए.",crime
"Punjab: पेड़ से लटकी मिली युवक-युवती की लाश, खुदकुशी या मर्डर... हर एंगल से जांच कर रही पुलिस","पंजाब के फिरोजपुर में एक युवक और युवती की लाश नहर किनारे पेड़ से लटकी हुई मिली है. शव मिलने की सूचना के बाद इलाके में सनसनी फैल गई, जिसके बाद पुलिस भी मौके पर पहुंची और शव को कब्जे में लेकर जांच में जुट गई. पुलिस इस बात की तफ्तीश में जुटी हुई है कि हत्या कर शव को पेड़ से लटकाया गया है या फिर दोनों ने खुदकुशी की है. युवक-युवती की ये लाश फिरोजपुर के हस्ते गांव में लिंक रोड पर नहर किनारे मिली है. मृतक युवक लखविंदर सिंह की मां और भाई ने बताया कि उनका बेटा मृतक युवती से प्यार करता था और दोनों शादी करना चाहते थे. वहीं लड़की के परिवारवालों ने लड़के के परिजनों पर हत्या कर लाशों को लटकाने का आरोप लगाया है. मृतक युवक की मां ने बताया कि मेरा बेटा काम करने के लिए गया था और उसे लड़की ने मिलने बुलाया. वो युवती से मिलने गया जिसके बाद वापस नहीं लौटा. बाद में दोनों की लाश पेड़ से लटकी हुई मिली. इस मामले को लेकर डीएसपी सतविंदर सिंह ने कहा कि मृतक लखविंदर सिंह 19 साल का था और लड़की का नाम छिंदर पाल कौर है. एसएचओ को फोन के जरिए सूचना मिली थी की गांव के बाहर नहर किनारे लड़के-लड़की की लाश पेड़ से लटकी हुई है. लाश को पोस्टमॉर्टम के लिए भेजकर मामले की जांच की जा रही है.",crime
"दिल्ली: नीरज बवानिया गिरोह का कुख्यात गैंगस्टर गिरफ्तार, गवाहों को खत्म करने का था प्लान","दिल्ली पुलिस ने मुठभेड़ में नीरज बवानिया गिरोह के कुख्यात गैंगस्टर पैरोल जम्पर को गिरफ्तार किया है. कुख्यात गैंगस्टर पैरोल जम्पर पर दिल्ली पुलिस के सिपाही की हत्या का मामला दर्ज है. आरोपी पैरोल पर बाहर आकर अपने केस के गवाहों को खत्म करने का प्लान बना रहा था. गैंगस्टर पैरोल जम्पर के पास से एक पिस्तौल और चोरी की बाइक सहित छह खाली कारतूस बरामद किया गया है. दरअसल, दिल्ली में सक्रिय गैंगवार पर अंकुश लगाने के लिए DCP बृजेंद्र कुमार यादव ने स्पेशल स्टाफ की देखरेख में एक टीम का गठन किया है. इस टीम की गुप्त सूचना के आधार पर दिल्ली पुलिस ने सेक्टर-5 औद्योगिक क्षेत्र बवाना में जाल बिछाया. इसी दौरान गैंगस्टर पैरोल जम्पर गांव बवाना की ओर से सेक्टर-5 बवाना औद्योगिक क्षेत्र की ओर बाइक से आ रहा था. पुलिस को देखते ही जम्पर ने पुलिस पर गोलियां चला दी. इस दौरान बदमाशों ने पिस्तौल से छह राउंड फायरिंग की. पुलिस ने भी जवाबी कार्रवाई करते हुए 6 राउंड फायरिंग की, जिसमें एक गोली आरोपी के दाहिने पैर में लगी. दिल्ली पुलिस के DCP बृजेंदर यादव ने बताया कि गिरफ्तार बदमाश की पहचान पैरोल जम्पर और नीरज बवानिया गिरोह के कुख्यात सदस्य राहुल उर्फ पांडा दरियापुर के रूप में की गई है. ये लोग दिल्ली के रहने वाले हैं, जो 2016 में दिल्ली पुलिस के एक सिपाही की हत्या के एक चश्मदीद गवाह को खत्म करने के लिए पैरोल पर भागा हुआ था. पुलिस ने आरोपी को गिरफ्तार कर लिया और उसके कब्जे से एक चोरी की बाइक भी बरामद हुई.आरोपी को गिरफ्तार कर अस्पताल भेज दिया गया है. जहां उसकी हालत खतरे से बाहर है. दिल्ली पुलिस को आरोपी से कई बड़े खुलासे होने की उम्मीद है. इनपुट- (राजेश खत्री) ...",crime
"UP: आभूषण कारोबारी को लूटने वाले बदमाश पुलिस एनकाउंटर में जख्मी, सोना भी बरामद","उत्तर प्रदेश के फिरोजाबाद में 13 अप्रैल को आभूषण कारोबारी महेश वर्मा को लूटने वाले बदमाशों से पुलिस की मुठभेड़ हुई है. बदमाश के पैर में पुलिस की गोली लगी, जिसके बाद घायल होने पर पुलिस ने उसे पकड़ लिया.  अपराधी के पास से पुलिस ने हथियार और लूटे गए सोने के आभूषणों को भी बरामद कर लिया है. करीब हफ्ते भर पहले महेश वर्मा जब अपनी दुकान बंद करके घर आ रहे थे, उसी दौरान मंदिर के पास लुटेरों ने उन्हें गोली मारकर उनका बैग छीन लिया था और मौके से फरार हो गए. आभूषण कारोबारी से लूटपाट के बाद पुलिस लगातार बदमाशों को ढूंढने में जुटी हुई थी. देर रात यूपी पुलिस को सूचना मिली की एक बदमाश महावीर नगर अपने घर जा रहा है. सूचना के बाद रामगढ़ पुलिस और एसओजी की टीम ने बेंदी की पुलिया के पास चेकिंग अभियान शुरू किया. बदमाश वहां से भागने लगा तो पुलिस ने रोकने की कोशिश की. इसी दौरान भागते समय उसकी बाइक फिसल गई और वो अपनी बंदूक से पुलिस पर फायरिंग करने लगा. पुलिस ने भी जवाबी फायरिंग की और एक गोली बदमाश के पैर में लग गई जिससे घायल होकर वो गिर पड़ा. पुलिस ने मौके से उसे गिरफ्तार कर इलाज के लिए मेडिकल कॉलेज में भर्ती कराया. पकड़े जाने पर बदमाश ने अपना नाम अनुराग उर्फ अन्नू बताया और खुलासा किया कि उसके तीन साथी और हैं. पुलिस अब उनकी तलाश में जुट गई है. पुलिस ने आरोपी से लूटे हुए आभूषण, 32 बोर की एक पिस्टल और एक मोटरसाइकिल को बरामद कर लिया है.",crime
"दो बाइक के बीच मामूली टक्कर के बाद वडोदर में भड़क उठी हिंसा, जमकर हुआ पथराव","दिल्ली में हनुमान जयंती के दौरान हुई हिंसा के बाद अब रविवार देर रात गुजरात के वडोदरा में भी हिंसा भड़क गई. जहां दो गुटों के बीच मामूली विवाद में उपद्रवियों ने मंदिर के अंदर लगी साईं बाबा की मूर्ति को तोड़ दिया. इसके बाद मौके पर पहुंच कर पुलिस ने हालात को काबू कर लिया. जिस साईं बाबा की मूर्ति को तोड़ा गया था, उसकी जगह पर वैसी ही दूसरी मूर्ति को स्थापित कर दिया गया है. गुजरात के वडोदरा के रावपुरा इलाके में दो बाइक चालक के बीच टक्कर होने के बाद दो समुदाय आमने-सामने आ गए. जिसके बाद दोनों समुदाय के बीच जमकर पथराव हुआ. इसमें करीब 10 वाहनों के शीशे तोड़ दिए गए. सिर में पत्थर लगने से तीन लोग बुरी तरह घायल हो गए. पुलिस ने रात को सभी जगह पर पेट्रोलिंग कर फिलहाल मामले को शांत कर दिया है. वडोदरा पुलिस कमिश्नर शमशेर सिंह का कहना है कि दोनों ही लोगों के बीच में ये टकराव बाइक के बीच में हुई टक्कर के बाद शुरू हुआ. जिसमें तीन लोग घायल हुए हैं. पुलिस के मुताबिक रावपुरा और कारेलीबाग दोनों इलाके में हिंसा हुआ है, जिसमें 22 लोगों को गिरफ्तार किया गया. पुलिस सीसीटीवी को जांच रही है. यह घटना सुनियोजित थी या अचानक हुई. इसकी भी जांच शुरू की गई है. पुलिस ने संबंधित इलाके में सुरक्षा कड़ी कर दी है. ये भी पढ़े...",crime
"प्रयागराज: एक ही परिवार के पांच लोगों की हत्या के मामले में 4 आरोपी पहुंचे जेल, मृतक के सालों से भी पूछताछ","यूपी के प्रयागराज में एक ही परिवार के पांच लोगों की सनसनीखेज हत्या के मामले में पुलिस ने चार नामजद आरोपियों को गिरफ्तार कर जेल भेज दिया है. आरोपियों ने कथित तौर पर नवाबगंज में इस सामूहिक हत्याकांड को अंजाम दिया था.  पुलिस ने इस हत्याकांड में शामिल होने के आरोपी जय प्रकाश उर्फ पिंटू तिवारी, राम प्रकाश तिवारी उर्फ चंद्र शेखर, मनोज उर्फ मैनेजर और अभिषेक त्रिपाठी को गिरफ्तार कर जेल भेज दिया है. दूसरी तरफ मृतक राहुल तिवारी के ससुराल के अन्य लोगों से भी पूछताछ जारी है. बता दें कि इस सामूहिक हत्याकांड में पुलिस सुसाइड नोट में जिक्र गए 11 आरोपियों की भूमिका की जांच कर रही है. आरोपियों में मृतक राहुल तिवारी के दो सालों की पत्नियां भी शामिल है. एसएसपी अजय कुमार के मुताबिक वैज्ञानिक साक्ष्यों के आधार पर मामले की जांच अभी जारी है. उन्होंने कहा, 'सुसाइड नोट में जितने भी आरोपियों के नाम हैं, उन्हें पूछताछ के बाद जेल भेजा जाएगा.' बता दें कि नवाबगंज के खागलपुर गांव में शनिवार को सामूहिक हत्या का मामला सामने आया था जिसने पुलिस-प्रशासन की नींद उड़ा दी थी. पशु कारोबारी राहुल तिवारी का शव आंगन में फंदे पर लटका मिला था, जबकि कमरे में पत्नी प्रीति, तीन बेटियां माही, पीहू और कुहू का शव मिला था. चारों की धारदार हथियार से हत्या की गई थी. सामूहिक हत्याकांड की इस गुत्थी को सुलझाने के लिए प्रयागराज पुलिस ने सात टीमों का गठन किया है. घर के बाहर एक कुल्हाड़ी भी पड़ी मिली थी, जिसे जांच के लिए भेज दिया गया है. पुलिस ने बताया था कि 42 वर्षीय मृतक राहुल तिवारी अपनी 38 साल की पत्नी प्रीति और तीन बेटियों माही, पीहू और पोहू के साथ खागलपुर में किराए के मकान में रह रहा था और जमीन को लेकर ससुराल वालों से उसका विवाद चल रहा था. मूल रूप से यह परिवार कौशांबी का रहने वाला था. (इनपुट - आनंद राज)",crime
"West Bengal: रॉड से फोड़ा TMC के पूर्व पार्षद का सिर... लहूलुहान, बेटी से छेड़छाड़ होने पर हुआ था झगड़ा","West Bengal News: पश्चिम बंगाल के हुगली चुचुड़ा में तृणमूल कांग्रेस (टीएमसी) के पूर्व पार्षद के साथ मारपीट हुई है. उनसे मारपीट टीएमसी समर्थक और इलाके विशु मालाकार के लोगों ने की है. इस झगड़े में टीएमसी के पूर्व पार्षद सुनील मालाकार समेत कुल मिलाकर 2 लोग घायल हो गए. घायलों के नाम सुनील मालाकार और यीशु मालाकार हैं. क्यों हुआ झगड़ा? मिली जानकारी के मुताबिक, यह झगड़ा विशु मालाकार के लोगों की ओर से टीएमसी के पूर्व पार्षद सुनील मालाकार की बेटी सुचारिता मालाकार पर फब्तियां कसने को लेकर हुआ था. इसके बाद दोनों गुटों के बीच जमकर मारपीट हुई. जिसमें पूर्व टीएमसी पार्षद सुनील मालाकार के सिर में चोट लगी और वह लहूलुहान हो गए. इसमें यीशु मालाकार को भी चोटें आई हैं. पूर्व टीएमसी पार्षद सुनील मालाकार ने आरोप लगाया कि अचानक से 3-4 लोग वीशु मालाकार के साथ उनके घर के अंदर दाखिल हुए. उन्होंने घर के खिड़की के कांच के शीशे तोड़ डाले. जब तक वह कुछ समझ पाते कि उन लोगों ने उनके सिर पर रॉड से हमला कर दिया, जिसके कारण उनका सिर फट गया और फिर उनका पूरा शरीर खून से लथपथ हो गया. उन्होंने बताया कि पार्षद रहते समय विशु मालाकार के लोगों की ओर से चुचुड़ा के बेंडेल इलाके में अवैध रूप से तालाब को पाट कर होटल निर्माण और सेक्स रैकेट चलाने का उन्होंने विरोध किया था. जिस वजह से विशु मालाकार के लोग लगातार उनकी बेटी पर फब्तियां कर उसे परेशान करते हैं. साथ ही आरोप लगाया कि अब विशु मालाकार के लोगों ने उन पर घात लगाकर हमला किया. इस मामले में विशु मालाकार ने आरोप लगाया कि पार्षद रहते सुनील मालाकार ने उनके खिलाफ बदले की भावना से काम किया था. पुलिस की तरफ से मामले की जांच जारी है. अभी तक इस सिलसिले में किसी की भी गिरफ्तारी नहीं हुई है. (भोलानाथ साहा की रिपोर्ट)",crime
