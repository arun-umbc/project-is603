title,content,category
"कर्नाटक: बोम्मई सरकार के मंत्री ईश्वरप्पा ने दिया इस्तीफा, ठेकेदार की मौत मामले में लग रहे आरोप","बेंगलुरू, 15 अप्रैल: कर्नाटक की राजनीति में शुक्रवार को एक बड़ा तूफान आया। ठेकेदार संतोष पाटिल की कथित आत्महत्या को लेकर उपजे विवाद के बीच कर्नाटक के मंत्री ईश्वरप्पा ने आज राज्य मंत्रिमंडल से इस्तीफा दे दिया। कर्नाटक के मंत्री केएस ईश्वरप्पा मुख्यमंत्री बसवराज बोम्मई के आवास पर पहुंच कर उन्‍हें इस्तीफा सौंप दिया है। कांग्रेस ने ये मुद्दा उठाकर कर्नाटक में भाजपा को बड़ी समस्‍या में डाल दिया है क्योंकि ठेकेदार एक प्रभावशाली लिंगायत जाति से है और लिंगायत समाज बीजेपी का समर्थन करता है। ऐसे में ईश्‍वरप्‍पा का इस्‍तीफा भाजपा आलाकमान का यह बड़ा डैमेज कंट्रोल कदम है़। यह कदम ईश्वरप्पा के कुरुबा के समर्थन आधार को जेकर बीजेपी के लिए मुश्किल खड़ी कर सकता है ओबीसी जाति से आते हैं। वहीं कांग्रेस नेता सिद्धरमैया कुरुबा जाति के एक बड़े नेता हैं, जिन्हें उनके बीच बड़ा समर्थन प्राप्त है। बोम्मई ईश्वरप्पा का मुकाबला करने के लिए पर्याप्त मजबूत नहीं है, इसलिए आलाकमान ने इस मामले में हस्तक्षेप किया है। बता दें चुनाव में कर्नाटक में विधानसभा चुनाव को बस एक साल बचे हैं वहीं मृतक ठेकेदार का परिवार ईश्वरप्पा की गिरफ्तारी चाहता है, यह पूरा मामला जल्‍द ही बड़े राजनीतिक मुद्दे में बदलता नजर आ रहा है। source: oneindia.com",politics
"Bihar Congress को मिलेगा नया सेनापति, कन्हैया कुमार के नाम पर भी हो सकती है चर्चा","बिहार कांग्रेस (Bihar Congress) अध्यक्ष मदन मोहन झा के इस्तीफे के बाद अब कांग्रेस में नए सेनापति की तलाश शुरू हो गई है। ऐसे में अध्यक्ष को लेकर चर्चा का बाजार भी गरम है।  इधर, कहा जा रहा है कि कांग्रेस इस दौर में ऐसे सेनापति को कमान सौंपने की तैयारी में है, जिससे सामाजिक समीकरण को भी साधा जाए और गठबंधन के इस दौर में हैसियत भी न घटे। वैसे माना यह भी जा रहा है कि कांग्रेस आलाकमान इस मुद्दे पर चौंकाने वाला फैसला भी ले सकते हैं। कांग्रेस अध्यक्ष को लेकर ऐसे तो कई नाम चर्चा में हैं, लेकिन कुछ नाम रेस में काफी आगे हैं। ऐसे में कन्हैया का चेहरा भी जाना पहचाना है। हालाकि सूत्रों का कहना कि कन्हैया का अध्यक्ष बनना इतना आसान नहीं है। कांग्रेस के वरिष्ठ नेता कन्हैया को स्वीकार करेंगे इसके आसार कम हैं। ऐसे में कन्हैया का अध्यक्ष बनना आसान नहीं है। सूत्र बताते हैं कि अध्यक्ष बनने की दौड़ में कुटुंबा विधायक विधायक राजेश राम, पूर्व सांसद रंजीता रंजन, राज्यसभा सांसद अखिलेश सिंह भी आगे हैं। वैसे, विजय शंकर दुबे भी इस रेस में बताए जा रहे हैं लेकिन इस बार भी ब्राह्मण अध्यक्ष बनें इसकी संभावना कम है। सूत्रों का कहना है कि कांग्रेस बिहार में सवर्णों की राजनीति करती रही है। ऐसे में कांग्रेस इस बार भी सवर्ण अध्यक्ष बनाकर सवर्णों को साधने की कोशिश करेगी। राज्यसभा सांसद अखिलेश सिंह और कन्हैया कुमार भूमिहार जाति से आते हैं। ऐसे में तर्क दिया जा रहा है कि सवर्ण अध्यक्ष के हटने के बाद कांग्रेस राजेश राम को भी अध्यक्ष बनाकर दलित मतदाताओं को साधने की कोशिश कर सकती है। वैसे, किसी भी नाम को लेकर कांग्रेस के अंदर फूट दिखाई दे रही है। किसी भी नाम पर ऐसा नहीं है कि कांग्रेस में नाराजगी देखने को नहीं मिले। वरिष्ठ कांग्रेस नेताओं का तर्क है कि बिहार कांग्रेस की कमान ऐसे नेता को दी जाए जो जनता की भी पसंद हो। बहरहाल, बिहार कांग्रेस अध्यक्ष को लेकर इतना तय है कि अध्यक्ष कोई भी बने, उसकी राह आसान नहीं रहने वाली है। अध्यक्ष बनते ही विरोधी खेमा तैयार हो जाएगा। ऐसे में माना जा रहा कांग्रेस आलाकमान द्वारा अध्यक्ष को लेकर लिया गया फैसला चौंकाने वाला भी हो सकता है।",politics
"'गुंडों, बलात्कारियों' की पार्टी है भाजपा : आप विधायक आतिशी","नयी दिल्ली, 15 अप्रैल (भाषा) आम आदमी पार्टी की नेता आतिशी ने शुक्रवार को भारतीय जनता पार्टी को 'गुंडों और बलात्कारियों' की पार्टी बताया। गौरतलब है कि मुख्यमंत्री अरविंद केजरीवाल के आवास पर हमला करने के आरोप में गिरफ्तार युवा मोर्चा के आठ कार्यकर्ताओं को भाजपा ने कल ही सम्मानित किया था।  यहां संवाददाता सम्मेलन को संबोधित करते हुए कालकाजी से आप विधायक आतिशी ने कहा कि इन आठ लोगों को माला पहनाकर और सम्मान देकर भाजपा ने अपना 'असली चेहरा' दिखाया है। भाजपा की दिल्ली इकाई के अध्यक्ष आदेश गुप्ता ने बृहस्पतिवार को भारतीय जनता युवा मोर्चा (बीजेवाईएम) के आठ कार्यकर्ताओं को पार्टी कार्यालय पर सम्मानित किया। ये कार्यकर्ता 30 मार्च को केजरीवाल के आवास पर कथित रूप से हमला करने के मामले में जेल में बंद थे और हाल ही में जमानत पर बाहर आए हैं। दिल्ली उच्च न्यायालय ने इस सप्ताह की शुरुआत में इन कार्यकर्ताओं को जमानत दे दी। आतिशी ने आरोप लगाया कि युवा मोर्चा के इन आठ कार्यकर्ताओं को सम्मानित करके भाजपा ने दिखा दिया है कि वह ''गुंडों, लुच्चों लफंगों का सम्मान करती है।'' विधायक ने कहा, ''ऐसा करके उन्होंने (भाजपा) देशभर के अपने कार्यकर्ताओं को संदेश दिया है कि पार्टी उन लोगों को बढ़ावा देगी जो तोड़फोड़ और छेड़खानी करेंगे।'' आतिशी ने कहा कि गुंडागर्दी और उसे बढ़ावा देना भाजपा के डीएनए में है। विधायक ने कहा, ''भाजपा अब भारतीय गुंडा पार्टी है। यह गुंडों, बलात्कारियों और छेड़खानी करने वालों की पार्टी है।'' आतिशी ने कहा कि भाजपा ऐसे नेताओं का सम्मान करती है, उन्हें बढ़ावा देती है और यहां तक कि सरकार में कैबिनेट मंत्री का पद देकर उनका सम्मान देती है। भाषा अर्पणा उमा उमा यह खबर ‘भाषा’ न्यूज़ एजेंसी से ‘ऑटो-फीड’ द्वारा ली गई है. इसके कंटेट के लिए दिप्रिंट जिम्मेदार नहीं है.",politics
CM नीतीश की इफ्तार पार्टी में शामिल होने पहुंचे कई बड़े नेता.. पक्ष के साथ विपक्ष का भी लगा जमावड़ा,"मुख्यमंत्री नीतीश कुमार ने (CM Nitish Kumar in Iftar Party) सीएम आवास पर इफ्तार पार्टी का आयोजन किया है. इस पार्टी में पक्ष विपक्ष के कई बड़े नेता शामिल होने पहुंचे हैं. पटना: सीएम नीतीश कुमार ने मुख्यमंत्री आवास एक अर्णे मार्ग पर इफ्तार पार्टी (iftar party at cm nitish kumar house) का आयोजन किया है. दो साल के बाद फिर से मुख्यमंत्री आवास पर इफ्तार पार्टी दी गई है. इस पार्टी में पक्ष विपक्ष के कई नेताओं को आमंत्रित किया गया है. मुस्लिम समाज के प्रमुख लोगों को भी इफ्तार पर दावत दी गई है. कई लोग सीएम की इस इफ्तार पार्टी में शामिल होने पहुंचे हैं. बीजेपी के प्रदेश अध्यक्ष संजय जायसवाल, पूर्व मुख्यमंत्री जीतन राम मांझी, उद्योग मंत्री शाहनवाज हुसैन, मंत्री नितिन नवीन सहित कई बडे़ नेता मुख्यमंत्री आवास में आयोजित इफ्तार पार्टी में शामिल होने पहुंचे. विपक्षी नेताओं में आरजेडी के पूर्व प्रदेश अध्यक्ष रामचंद्र पूर्वे और कांग्रेस के शकील अहमद खान भी सीएम आवास पहुंचे हैं. जदयू के कई मंत्री भी इस इफ्तार पार्टी में शामिल हैं. बीजेपी सांसद रामकृपाल यादव भी पार्टी में पहुंचे हैं. पढ़ें- सीएम नीतीश के आवास पर इफ्तार पार्टी आज, दावत में शामिल होंगे कई दिग्गज नेता ऐसी है सीएम की इफ्तार पार्टी: इफ्तार पार्टी में नॉनवेज और वेज दो तरह की व्यवस्था की गई है. इसके लिए विशेष रूप से कारीगरों को बुलाया गया है. 100 से अधिक कारीगरों ने इफ्तार के लिए शाकाहारी और मांसाहारी भोजन बनाया है. कदमकुंआ से कारीगरों की टीम को बुलाया गया. वहीं पंडाल की विशेष व्यवस्था की गई है और उसके लिए भी 80 लोगों की टीम ने सीएम हाउस में काम किया. सुरक्षा के पुख्ता इंतजाम: इफ्तार में आने वाले लोगों को सुरक्षा की पूरी जांच पड़ताल के बाद ही सीएम आवास में एंट्री दी जा रही है. 2 साल से लगातार कोरोना के कारण मुख्यमंत्री आवास में इफ्तार पार्टी का आयोजन नहीं हो रहा था. लेकिन इस साल कोरोना नियंत्रण में है और उसके बाद ही मुख्यमंत्री ने इफ्तार पार्टी आयोजन का फैसला लिया. मुख्यमंत्री खुद पूरे आयोजन की निगरानी करते हैं. बिहार के मुख्य सचिव आमिर सुबहानी (Bihar Chief Secretary Amir Subhani) शुरू से इस आयोजन में महत्वपूर्ण भूमिका निभाते रहे हैं. मुख्यमंत्री आमिर सुबहानी को ही इसकी जिम्मेदारी देते हैं. जमा खान की इफ्तार पार्टी में शामिल हुए सीएम: बता दें कि, बिहार सरकार में अल्पसंख्यक कल्याण मंत्री जमा खान ने 7 अप्रैल को अपने सरकारी आवास पर इफ्तार पार्टी (Minister Jama Khan Iftar party in Patna) का आयोजन किया. जिसमें मुख्यमंत्री नीतीश कुमार सहित अन्य लोग शामिल हुए. इफ्तार पार्टी में बौद्ध भिक्षु भी शामिल रहे और उन्होंने सीएम को भगवान बुद्ध की तस्वीर भेंट कर स्वागत किया. वहीं, अल्पसंख्यक कल्याण मंत्री जमा खान के आवास पर इफ्तार के बाद रोजे की नमाज अदा की गई. 3 अप्रैल से शुरू हुआ है पाक महीनाः आपको बता दें कि रमजान का पाक महीना 3 अप्रैल से शुरू हुआ है. शनिवार 2 अप्रैल को चांद देखे जाने के बाद रविवार से रोजा रखने का ऐलान किया गया था. उसके बाद सियासी गलियारों में इफ्तार की दावत शुरू हो गई. पहले तो उद्योग मंत्री शाहनवाज हुसैन सुपौल में इफ्तार में शरीक हुए. उसके बाद अल्पसंख्यक कल्याण मंत्री जमा खान के आवास पर इफ्तार पार्टी रखी गई. इसमें सीएम नीतीश कुमार भी शरीक हुए थे. पढ़ें- उद्योग मंत्री शाहनवाज हुसैन ने खोला पहला रोजा, मांगी दुआ- सबका रोजा कबूल हो",politics
आंबेडकर जयंती पर बाबा साहेब बनाम बुलडोज़र और संविधान को लेकर बेरुखी,"दिप्रिंट के संपादकों द्वारा चयनित कार्टून पहले अन्य प्रकाशनों में प्रकाशित किए जा चुके हैं. जैसे- प्रिंट मीडिया, ऑनलाइन या फिर सोशल मीडिया पर. आज के फीचर कार्टून में आर प्रसाद ने दिल्ली पुलिस के उस हलफनामे पर निशाना साधा जिसमें उसने सुप्रीम कोर्ट में बताया कि 19 दिसंबर 2021 को राजधानी में हुई धर्म संसद में मुस्लिम समुदाय के खिलाफ कोई बयान नहीं दिया गया.  मध्य प्रदेश के खरगोन में अवैध घरों को बुलडोज़र से तोड़ने पर तंज कर रहे हैं मंजुल. वो कह रहे हैं कि ऐसा करना संविधान के मूल्यों के खिलाफ है. संदीप अध्वर्यू दिल्ली हाई कोर्ट के पिछले महीने के उस फैसले पर निशाना साध रहे हैं जिसमें कहा गया था कि अगर चेहरे पर हंसी के साथ कुछ कहा जाए तो उसे अपराध नहीं माना जा सकता. कीर्तीश भट्ट भारतीय राजनेताओं पर तंज कस रहे हैं जो आंबेडकर की विरासत का तो जश्न मना रहे हैं लेकिन उनके द्वारा भारतीय संविधान में लिखे गए मूल्यों पर बिल्कुल ध्यान नहीं देते हैं. महाराष्ट्र में बिजली खपत ज्यादा होने के कारण पैदा हुए संकट को चित्रित कर रहे हैं आलोक निरंतर. वहीं शिवसेना सांसद संजय राउत की संपत्ति पर ईडी की कार्रवाई पर निशाना साध रहे हैं. भारत के 13 पूर्व प्रधानमंत्रियों के कार्यकाल के दौरान की उपलब्धियों और विवादों को पेश करते प्रधानमंत्री संग्रहालय पर निशाना साध रहे हैं सतीश आचार्य. (इन कार्टून्स को अंग्रेज़ी में देखने के लिए यहां क्लिक करें)",politics
विपक्षियों को उनकी भाषा में जवाब देगी योगी सरकार,"विपक्षियों को उनकी भाषा में जवाब देगी योगी सरकार संवाद सहयोगी, बिधूना (औरैया): विधानसभा चुनाव के दौरान विपक्षी कहते थे कि सन्यासी को मठ भेजने का समय आ गया है। उन्हें इसका जवाब प्रचंड बहुमत से योगी सरकार दोबारा बनाकर लोकतंत्र ने दिया है। अब मुख्यमंत्री लट्ठ बजाने का काम करेंगे। विपक्षियों को उनकी भाषा में ही जवाब मिलेगा, जो शुरू भी चुका है। शुक्रवार को बिधूना के रामलीला मैदान में आयोजित भारतीय जनता पार्टी के 42वें स्थापना दिवस पर आयोजित कार्यक्रम में यह बातें सपा के संरक्षक मुलायम सिंह यादव की छोटी बहू व भाजपा नेता अपर्णा यादव ने कही। उन्होंने कहा कि मैं यादव कुल की बहू हूं। मैंने परिवार नहीं छोड़ा है सिर्फ राष्ट्रवाद के लिए पार्टी छोड़ी है। स्थापना दिवस पर रामलीला मैदान में एक कार्यक्रम आयोजित किया गया था। मुख्य अतिथि बतौर भाजपा नेता अपर्णा यादव व कन्नौज से भाजपा सांसद सुब्रत पाठक मौजूद थे। अपर्णा ने मंच संभालते ही कार्यकर्ताओं व समर्थकों को संबोधित करते हुए कहा कि भाजपा सरकार ने जो काम किया और जो कर रही है, वह कोई नहीं कर सकता। विपक्षियों के मंसूबों को जनता समझ चुकी है। इसलिए विधानसभा में भारी मतों से योगी जी को दोबारा मुख्यमंत्री की कुर्सी दी। उन्होंने विपक्ष पर शब्दों से प्रहार करते हुए कहा कि योगी सरकार की नीतियों से जनता खुश है। जनकल्याणकारी योजनाओं का लाभ हर किसी को मिला। भू-माफिया व शांति व्यवस्था को बिगाड़ने वालों पर कार्रवाई की जा रही है। बेटियों व महिलाओं को सुरक्षा, शिक्षा के अलावा हर क्षेत्र में सरकार के कार्य सराहनीय हैं। इस दौरान भाजपा नेता व पूर्व मुख्यमंत्री मुलायम सिंह यादव के साढ़ू प्रमोद गुप्ता एलएस, जिलाध्यक्ष श्रीराम मिश्रा, सांसद प्रतिनिधि रिया शाक्य, गोविंद भदौरिया, रामपाल भदौरिया, रघुराज शाक्य, गुड्डू वर्मा, राजेश चौहान, अनिल शुक्ला, सतीश चंद्र गोयल आदि पार्टी कार्यकर्ता मौजूद रहे।",politics
"''राम भगवान नहीं थे"" - जीतन राम मांझी","बिहार के पूर्व सीएम जीतन राम मांझी कहते हैं, ''राम भगवान नहीं थे. तुलसीदास-वाल्मीकि ने यह किरदार कहने के लिए बनाया था. ये अच्छी चीजें हैं और हम उसका सम्मान करते हैं। मैं तुलसीदास-वाल्मीकि का सम्मान करता हूं लेकिन राम का नहीं। """,politics
"सत्ता में वापसी के लिए भाजपा ने कसी कमर,बैठक में बनाई आंदोलन की रणनीति","पत्थलगांव(नईदुनिया न्यूज)। भाजपा ने 2023 के विधानसभा चुनावों की तैयारी शुरू कर दी है। कुनकुरी के मंगल भवन में रखी गई जिलास्तरीय बैठक में इसके मद्देनजर कई निर्णय लिए गए। वहीं सरकार की विफलताओं को उजागर करने के लिए भाजयुमो कार्यकर्ताओं ने आगामी समय में विरोध प्रदर्शन के साथ ही कई जगह धरना प्रदर्शन और घेराव की भी योजना तैयार की है। भारतीय जनता युवा मोर्चा जशपुर जिला कार्यसमिति की बैठक कुनकुरी में रखी गई। जिला पंचायत उपाध्यक्ष उपेन्द्र यादव,प्रदेश कार्यकारणी सदस्य नितिन राय,जिला अध्यक्ष युवा मोर्चा अमन शर्मा,जिला उपाध्यक्ष युवा मोर्चा शौर्य प्रताप जूदेव,जिलामहामंत्री युवा मोर्चा अवधेश गुप्ता, जिला उपाध्यक्ष गोपाल कश्यप की उपस्थिति में आयोजित की गई इस बैठक में जिला कार्यकारिणी के सभी सदस्य, मण्डलों के अध्यक्ष और महामंत्री मौजूद रहे। बैठक के दौरान जिला कार्यकारिणी द्वारा आगामी कार्यक्रमों की विस्तृत जानकारी युवा मोर्चा के कार्यकर्ताओं को दी गई। इस दौरान प्रत्येक मण्डल के अध्यक्ष के द्वारा जिला कार्यकारिणी के समक्ष अब तक उनके द्वारा किए गए कार्यों का पूरा लेखा-जोखा प्रस्तुत किया गया।  इस दौरान 2023 में होने वाली विधानसभा चुनाव की तैयारियों को लेकर भी चर्चा की गई। साथ ही हर विधानसभा में होने वाले बड़े तहसील घेराव की रूप-रेखा तैयार की गई। साथ ही जिले में कलेक्टर कार्यालय का घेराव की भी रूप रेखा बनाई गई है। इसके अलावा प्रदेश में होने वाले बड़े धरना प्रदर्शन में बड़ी संख्या में अपनी उपस्थिति दर्ज कराने की योजना भी बनाई गई है।  उक्ताशय की जानकारी देते हुए भाजयुमो के जिला महामंत्री अवधेश गुप्ता ने बताया कि बैठक में 2023 में भाजपा की सरकार बनाने का संकल्प लिया गया। इसके अनुक्रम में बैठक में उपस्थित वरिष्ठ नेताओं द्वारा कार्यकर्ताओं का मार्गदर्शन किया गया। उन्होंने कहा कि प्रदेश की भूपेश बघेल सरकार पूरी तरह निकम्मी साबित हुई है। प्रत्येक शासकीय योजना भ्रष्टाचार और भर्राशाही का शिकार है।  कांग्रेसी केवल केंद्र सरकार की योजनाओं का फीता काटकर वाहवाही लूटने में लगे हैं। उनका कहना है कि छग के लोगों को उनके साथ हुए छल का एहसास हो चुका है। चुनाव निकट आ चुका है। इसे देखते हुए वरिष्ठ नेताओं द्वारा भाजपा के कार्यकर्ताओं को योजनाबद्ध तरीके से और तालमेल बनाकर कार्य करने को निर्देशित किया गया है और भाजयुमो के कार्यकर्ता हर कसौटी पर खरे उतरेंगे।",politics
"'निर्दोष साबित होने के बाद एक बार फिर मंत्री बनूंगा', इस्तीफे से पहले बोले KS Eshwarappa","ईश्वरप्पा ने कहा, ""मेरे खिलाफ आरोप लगाया जा रहा है, क्या मुझे इससे बेदाग बाहर आना चाहिए या नहीं. अगर जांच जारी रहने के दौरान मैं मंत्री बना रहता हूं तो यह महसूस होगा कि मैं उसको प्रभावित कर सकता हूं.  अपने इस्तीफे से पहले कर्नाटक के ग्रामीण विकास और पंचायत राज (RDPR) मंत्री के एस ईश्वरप्पा ने शुक्रवार को अपने समर्थकों और पार्टी कार्यकर्ताओं से कहा कि वह एक साजिश के तहत अपने खिलाफ लगाए गए आरोपों से बेगुनाह साबित होकर निकलेंगे और निश्चित रूप से दोबारा मंत्री बनेंगे. ईश्वरप्पा के खिलाफ पुलिस ने ठेकेदार संतोष पाटिल को आत्महत्या के लिए उकसाने का मामला दर्ज किया है. मंत्री मुख्यमंत्री बसवराज बोम्मई को अपना इस्तीफा सौंपेंगे. ईश्वरप्पा ने कहा, ""मेरे खिलाफ एक आरोप लगाया जा रहा है, क्या मुझे इससे बेदाग बाहर आना चाहिए या नहीं... अगर जांच जारी रहने के दौरान मैं मंत्री बना रहता हूं तो यह महसूस होगा कि मैं उसको प्रभावित कर सकता हूं. इसलिए मैं मंत्री पद से इस्तीफा दे रहा हूं. मैं आपको बता रहा हूं कि मैं निर्दोष निकलूंगा और निश्चित रूप से एक बार फिर मंत्री बनूंगा."" उन्होंने यह बात यहां समर्थकों और पार्टी कार्यकर्ताओं को बताई, जो उनके बेंगलुरू रवाना होने से पहले उनसे इस्तीफा नहीं देने के लिए नारे लगा रहे थे. एक राजनीतिक हंगामे के बीच, ईश्वरप्पा ने बृहस्पतिवार शाम को मंत्री के रूप में अपने इस्तीफे की घोषणा की थी. यह कहते हुए कि पार्टी के कार्यकर्ता दुखी हैं और कुछ तो रो भी रहे थे कि वह इस्तीफा न दें, उन्होंने बाद में पत्रकारों से बात करते हुए उन्होंने कहा, समर्थकों को बहुत स्पष्ट रूप से बताया है कि यह एक ""अग्नि परीक्षा"" है, उनके खिलाफ एक आरोप लगाया गया है, और कुछ लोगों ने उसके विरुद्ध षड्यन्त्र रचा है. उन्होंने कहा, ""जब मैंने उनसे पूछा कि क्या मुझे सभी आरोपों से बेदाग निकलना चाहिए या नहीं, तो उन्होंने कहा, मुझे बेदाग निकलना चाहिए... हमारे कार्यकर्ताओं, वरिष्ठों और कई स्वामीजी के आशीर्वाद से मुझे पूरा भरोसा है कि मैं अपने खिलाफ साजिश से बेदाग बाहर निकलूंगा."" उन्होंने कहा कि वह आज शाम मुख्यमंत्री बोम्मई को इस्तीफा सौंप रहे हैं. Amarnath Yatra 2022: 30 जून से शुरू होगी अमरनाथ यात्रा, इस तरह से रखी जाएगी पैनी नजर, जानिये इस बार क्या है खास",politics
PM नरेंद्र मोदी ने वियतनाम के शीर्ष नेता से की यूक्रेन संकट पर बातचीत,प्रधानमंत्री नरेंद्र मोदी वियतनाम की कम्युनिस्ट पार्टी के महासचिव गुयेन फु ट्रोंग ने यूक्रेन में चल रहे संकट दक्षिण चीन सागर की स्थिति सहित साझा हित के क्षेत्रीय वैश्विक मुद्दों पर टेलीफोन पर बातचीत की. विदेश मंत्रालय से मिली सूचना के मुताबिक दोनों नेताओं में यूक्रेन संकट को जल्द समाप्त करने के तरीकों पर बातचीत की. प्रधानमंत्री नरेंद्र मोदी की गुयेन फु ट्रोंग की बातचीत से चीन पर व्यापक असर पड़ने की संभावना से इंकार नहीं किया जा सकता है.,politics
"कैबिनेट बैठक 18 को, हिमाचल दिवस पर की गई घोषणाएं होंगी मंजूर",विस्तार  हिमाचल प्रदेश कैबिनेट की बैठक 18 अप्रैल को प्रस्तावित है। बैठक में मुख्यमंत्री जयराम ठाकुर की ओर से शुक्रवार को हिमाचल दिवस के अवसर पर चंबा में की गई घोषणाओं को मंजूरी दी जाएगी। इसी बैठक में ग्रामीण क्षेत्रों में निशुल्क पेयजल और महिलाओं को सरकारी बसों के किराये में 50 फीसदी छूट देने की तारीख तय की जाएगी। प्रतिमाह 125 यूनिट तक बिजली की खपत करने वाले उपभोक्ताओं को निशुल्क सप्लाई देने के फैसले को भी बैठक में मंजूरी दी जाएगी।,politics
शिमला: प्रदेश कांग्रेस अध्यक्ष बोले- उपचुनावों में मिली हार भूल गए हैं मुख्यमंत्री,विस्तार प्रदेश कांग्रेस अध्यक्ष कुलदीप राठौर ने कहा कि कांग्रेस इस देश की सबसे पुरानी पार्टी है। इसने देश को आजाद करवाने और आधुनिक बनाने में बहुत योगदान दिया है। चुनावों में पार्टियों की हार-जीत लगी रहती है।,politics
"अपर्णा बोलीं राष्ट्र के लिये पार्टी छोड़ी है परिवार नहीं, भाजपा राज में महिलाएं सुरक्षित, विपक्षियों को उनकी भाषा में मिलेगा जवाब","कन्नौज, जागरण संवाददाता। भाजपा में भरपूर सम्मान मिला और नीतियां भी जनहित की है। भाजपा में हर वर्ग का सम्मान है और महिलाएं भी सुरक्षित हैं। यह बात अपर्णा यादव ने भाजपाइयों से कही।  शुक्रवार को लखनऊ से औरैया के बिधूना में निजी कार्यक्रम में शामिल होने के लिए भाजपा की अपर्णा यादव जा रही थी। आगरा-लखनऊ एक्सप्रेस-वे के फगुआ भट्ठा टोल प्लाजा पर भाजपाइयों ने उनका काफिला रोक लिया। भाजपा नेता सौरभ गुप्ता ने प्रतीक चिन्ह दिया। इसके बाद मांग करते हुए कहा कि फगुआ भट्ठा पर एक्सप्रेस-वे से पैदल यात्रियों के लिए नीचे उतरने को कोई रास्ता नहीं है। लिंक रोड से दूरी ज्यादा पड़ जाती। इससे यात्री पत्थरों के सहारे नीचे उतरते हैं। पत्थर से फिसलकर कई बार यात्री घायल हो चुके। इससे यहां पर सीढ़ी का निर्माण कराया जाए। मांगों को पूरा कराने का भरोसा दिया। इसके बाद अपर्णा यादव ने कहा कि भाजपा राज में महिलाएं सुरक्षित है। खुद भी भाजपा में आने के बाद खुश हैं। उन्होंने योगी सरकार की योजनाओं की तारीफ की । इस मौके पर आयुष गुप्ता, जितेंद्र गुप्ता, गौरव दि्ववेदी समेत कई लोग मौजूद रहे। इसके बाद वे बिधूना पहुंचीं , बिधूना के रामलीला मैदान में आयोजित भारतीय जनता पार्टी के 42वें स्थापना दिवस पर आयोजित कार्यक्रम में अपर्णा यादव पहुंची वहां उन्होने विपक्ष पर कटाक्ष किया। अपर्णा ने कहा कि विधानसभा चुनाव के दौरान विपक्षी कहते थे कि सन्यासी को मठ भेजने का समय आ गया है। उन्हें इसका जवाब प्रचंड बहुमत से योगी सरकार दोबारा बनाकर लाेकतंत्र ने दिया है। अब मुख्यमंत्री लट्ठ बजाने का काम करेंगे। विपक्षियों को उनकी भाषा में ही जवाब मिलेगा। जो शुरू भी चुका है। सपा के संरक्षक मुलायम सिंह यादव की छोटी बहू व भाजपा नेता अपर्णा यादव ने कही। उन्होंने कहा कि मैं यादव कुल की बहू हूं। मैंने परिवार नहीं छोड़ा है सिर्फ राष्ट्रवाद के लिए पार्टी छोड़ी है। स्थापना दिवस पर रामलीला मैदान में एक कार्यक्रम आयोजित किया गया था। मुख्य अतिथि बतौर भाजपा नेता अपर्णा यादव व कन्नौज से भाजपा सांसद सुब्रत पाठक मौजूद थे। अपर्णा ने मंच संभालते ही कार्यकर्ताओं व समर्थकों को संबोधित करते हुए कहा कि भाजपा सरकार ने जो काम किया और जो कर रही है, वह कोई नहीं कर सकता। विपक्षियों के मंसूबों को जनता समझ चुकी है। इसलिए विधानसभा में भारी मतों से योगी जी को दोबारा मुख्यमंत्री की कुर्सी दी। उन्होंने विपक्ष पर शब्दों से प्रहार करते हुए कहा कि योगी सरकार की नीतियों से जनता खुश है। जनकल्याणकारी योजनाओं का लाभ हर किसी को मिला। भू-माफिया व शांति व्यवस्था को बिगाड़ने वालों पर कार्रवाई की जा रही है।बेटियों व महिलाओं को सुरक्षा, शिक्षा के अलावा हर क्षेत्र में सरकार के कार्य सराहनीय हैं। इस दौरान भाजपा नेता व पूर्व मुख्यमंत्री मुलायम सिंह यादव के साढ़ू प्रमोद गुप्ता एलएस, जिलाध्यक्ष श्रीराम मिश्रा, सांसद प्रतिनिधि रिया शाक्य, गोविंद भदौरिया, रामपाल भदौरिया, रघुराज शाक्य, गुड्डू वर्मा, राजेश चौहान, अनिल शुक्ला, सतीश चंद्र गोयल आदि पार्टी कार्यकर्ता मौजूद रहे।",politics
यूपी में कांग्रेस ने शुरू की लोकसभा चुनाव 2024 की तैयारी,"अखिल भारतीय कांग्रेस कमेटी के महासचिव भंवर जितेंद सिंह ने लखनऊ में मीडिया से बातचीत करते हुए कहा कि वह 5 दिन तक उत्तर प्रदेश में यूपी विधानसभा चुनाव 2022 की समीक्षा करेंगे. लखनऊ: कांग्रेस ने उत्तर प्रदेश में लोकसभा चुनाव 2024 की तैयारी शुरू कर दी है. पार्टी के पदाधिकारी बूथ स्तर के कार्यकर्ताओं से फीडबैक ले रहे हैं, जिसके आधार पर आगे की रणनीति तैयार होगी. पूर्व केंद्रीय मंत्री और अखिल भारतीय कांग्रेस कमेटी के राष्ट्रीय महासचिव भंवर जितेंद सिंह ने शुक्रवार को यह जानकारी दी. मीडिया से बातचीत करते हुए भंवर जितेंद सिंह ने कहा कि वह अगले 5 दिन उत्तर प्रदेश विधानसभा चुनाव 2022 के नतीजों की समीक्षा करेंगे. पार्टी के वरिष्ठ पदाधिकारियों के साथ बूथ स्तर पर काम करने वाले कार्यकर्ताओं से मुलाकात की जाएगी, उनकी प्रतिक्रिया ली जाएगी. इसकी रिपोर्ट पार्टी के वरिष्ठ पदाधिकारियों को सौंपेंगे. भंवर जितेंद सिंह ने बताया कि पार्टी इस समय चुनाव परिणाम को लेकर विशाल समीक्षा में जुटी हुई है. जल्द ही पार्टी को मजबूत करने की नई रणनीति के साथ काम शुरू किया जाएगा. उन्होंने कहा कि जिस तरह से महंगाई और बेरोजगारी जैसे मुद्दों ने आम आदमी की जिंदगी को बेहाल कर रखा है, उससे निजात से कांग्रेसी दिला सकती है. राष्ट्रीय महासचिव ने कहा कि चुनाव में पार्टी के खराब प्रदर्शन को लेकर कार्यकर्ताओं पार्टी के नेता अपनी राय दे रहे हैं और भविष्य की रणनीति को लेकर भी बात की जा रही है. लखनऊ के बाद वाराणसी और झांसी में भी विभिन्न जिलों के कार्यकर्ताओं के साथ बैठक होगी. जिसके बाद आलाकमान को रिपोर्ट सौंपी जाएगी. उन्होंने यह भी बताया कि प्रदेश के नए प्रदेश अध्यक्ष की घोषणा भी जल्द होगी. उन्होंने बताया कि प्रदेश के नए प्रदेश अध्यक्ष की घोषणा भी जल्द होगी. इसे भी पढ़ें-हार पर कांग्रेस में मंथन शुरू, कांग्रेस नेता अशोक सिंह बोले हारे हैं, हौंसला नहीं टूटा है पार्टी प्रवक्ता संजय सिंह ने बताया कि राष्ट्रीय महासचिव भंवर जितेंद सिंह ने शुक्रवार को लखनऊ, बाराबंकी, प्रतापगढ़, अमेठी, रायबरेली, बहराइच, उन्नाव, कानपुर, कानपुर देहात, हरदोई, सीतापुर, श्रावस्ती, बलरामपुर और गोंडा के कार्यकर्ताओं से मुलाकात की. वह 16 अप्रैल को सुलतानपुर, बस्ती, संतकबीरनगर, सिद्धार्थ नगर, महाराजगंज, गोरखपुर, कुशीनगर, देवरिया, अयोध्या, अंबेडकर नगर, लखीमपुर खीरी, शाहजहांपुर और पीलीभीत के कार्यकर्ताओं से मिलेंगे. इसके अलावा सेवादल, यूथ कांग्रेस, महिला कांग्रेस, राष्ट्रीय छात्र संगठन के साथ अल्पसंख्यक, अनुसूचित जाति और पिछड़ा वर्ग विभाग के पदाधिकारियों से मुलाकात करेंगे. प्रेस कॉन्फ्रेंस में कांग्रेस के राष्ट्रीय सचिव सत्यनारायण पटेल, राजेश तिवारी, मीडिया विभाग के चेयरमैन नसीमुद्दीन सिद्दीकी सहित पार्टी के कई वरिष्ठ नेता मौजूद रहे.",politics
By Election Results 2022 Live: एक लोकसभा और 4 विधानसभा सीटों पर कल होगी मतगणना,"नई दिल्ली: पश्चिम बंगाल की एक लोकसभा और अलग-अलग राज्यों की चार विधानसभा सीटों के लिए हुए उपचुनाव के तहत कल यानी शनिवार को वोटों की गिनती की जाएगी। जिन सीटों पर कल मतगणना होगी, उनमें पश्चिम बंगाल की आसनसोल लोकसभा और बालीगंज विधानसभा सीट, छत्तीसगढ़ की खैरागढ़ विधानसभा सीट, बिहार की बोचहा विधानसभा सीट और महाराष्ट्र की कोल्हापुर नॉर्थ विधानसभा सीट शामिल है। इनमें आसनसोल लोकसभा सीट से कांग्रेस छोड़कर टीएमसी में शामिल हुए अभिनेता शत्रुघ्न सिन्हा चुनाव मैदान में हैं, जहां उनका मुकाबला भारतीय जनता पार्टी की उम्मीदवार अग्निमित्रा पॉल से है। मतगणना को लेकर चुनाव आयोग की तरफ से सुरक्षा के पुख्ता इंतजाम किए गए हैं। पढ़िए, उपचुनाव परिणाम के सभी लाइव अपडेट्स। source: oneindia.com",politics
कांग्रेस ने कहा: डिजिटल सदस्यता अभियान के तहत 2.6 करोड़ सदस्य जोड़े गए,"नयी दिल्ली, 15 अप्रैल (भाषा) कांग्रेस ने शुक्रवार को कहा कि उसके विशेष डिजिटल सदस्यता अभियान के तहत देश भर में लगभग 2.6 करोड़ सदस्य जोड़े गए हैं। पार्टी का कहना है कि देश के सभी विधानसभा क्षेत्रों के सभी बूथ पर ये डिजिटल सदस्य बनाए गए हैं। यह अभियान आज संपन्न हुआ। इस सदस्यता अभियान के आखिरी दिन अध्यक्ष सोनिया गांधी पार्टी की डिजिटल सदस्य बनीं। कांग्रेस के डेटा विश्लेषण विभाग के प्रमुख प्रवीण चक्रवर्ती ने सोनिया गांधी का नाम कांग्रेस के डिजिटल सदस्य के तौर पर शामिल किया। बाद में कांग्रेस के संगठन महासचिव के. सी. वेणुगोपाल ने सोनिया गांधी को डिजिटल पहचान पत्र सौंपा। हाल ही में पूर्व प्रधानमंत्री मनमोहन सिंह और कांग्रेस के कई अन्य वरिष्ठ नेता पार्टी के डिजिटल सदस्य बने थे। कांग्रेस ने पिछले महीने अपने विशेष सदस्यता अभियान को 15 दिनों के लिए बढ़ा दिया था और यह 15 अप्रैल तक चला। पहले तय किए गए कार्यक्रम के मुताबिक, पार्टी का सदस्यता अभियान 31 मार्च को संपन्न होने वाला था। यह अभियान पिछले साल एक नवंबर को आरंभ हुआ था। सदस्यता अभियान संपन्न होने के बाद कांग्रेस ने एक बयान जारी कर कहा, '' कांग्रेस पार्टी के डिजिटल सदस्यता अभियान के तहत सोनिया गांधी जी को आज डिजिटल सदस्य बनाया गया। पिछले साल एक नवंबर को यह अभियान शुरू होने पर कांग्रेस के पर्व अध्यक्ष राहुल गांधी जी सबसे पहले डिजिटल सदस्य बनने वाले नेताओं में शामिल थे।'' पार्टी के संगठन महासचिव के.सी. वेणुगोपाल ने कहा, ''यह खुशी की बात है कि डिजिटल सदस्यता अभियान में देश के लोगों और खासकर युवाओं की गहरी दिलचस्पी देखी गई। हम इस अभियान को सफल बनाने में जरूरी सहयोग देने के लिए पार्टी डेटा विश्लेषण विभाग के प्रमुख प्रवीण चक्रवर्ती का धन्यवाद करते हैं।'' कांग्रेस के अनुसार, इस सदस्यता अभियान के तहत उसने देश भर में कुल 2.6 करोड़ सदस्य जोड़े हैं। ये सभी सत्यापित सदस्य हैं, जो कांग्रेस के सदस्यता ऐप का उपयोग करते हुए जुड़े हैं। हर सत्यापित सदस्य को 'क्यूआर कोड' वाला डिजिटल पहचान पत्र दिया गया है। कांग्रेस का कहना है कि पार्टी के 135 साल के इतिहास में पहली बार डिजिटल सदस्यता अभियान चलाया गया और अब यह आंतरिक चुनाव और संगठन निर्माण का आधार भी तैयार करेगा। कांग्रेस में इसी साल संगठन के चुनाव भी होने हैं, जिसमें सबसे महत्वपूर्ण चुनाव अध्यक्ष पद का है, जो अगस्त-सितंबर में प्रस्तावित है। भाषा हक हक दिलीप दिलीप यह खबर ‘भाषा’ न्यूज़ एजेंसी से ‘ऑटो-फीड’ द्वारा ली गई है. इसके कंटेट के लिए दिप्रिंट जिम्मेदार नहीं है.",politics
"मुख्यमंत्री नीतीश कुमार ने किया दावत-ए-इफ्तार का आयोजन, कार्यक्रम में शामिल हुए कई मंत्री","राज्य ब्यूरो, पटना : बिहार के सीएम नीतीश कुमार ने शुक्रवार को मुख्यमंत्री आवास में दावत-ए-इफ्तार का आयोजन किया। दो साल के अंतराल के बाद मुख्यमंत्री आवास में दावत-ए-इफ्तार का आयोजन किया गया था। कोरोना की वजह से यह संभव नहीं हो पा रहा था। इफ्तार के पहले पटना सिटी स्थित मित्तन घाट खानकाह के सज्जादानशीं सैयद शाह शमीमउद्दीन अहमद मुनअमी की तकरीर हुई। उन्होंने कहा कि इबादत इसलिए कि इंसान अपने मानव धर्म को पहचाने। मित्तन घाट के सज्जादानशीं हजरत सैयद शाह शमीमउद्दीन अहमद मुनअमी ने रमजान एवं रोजे की महत्ता पर विस्तार से प्रकाश डाला और सामूहिक दुआ की। इस अवसर पर मुख्यमंत्री सहित आमंत्रित अतिथियों ने सामूहिक दुआ में शामिल होकर राज्य की तरक्की, प्रगति, आपसी भाईचारे एवं मोहब्बत के लिए खुदा-ए-ताला से दुआएं कीं। मुख्यमंत्री नीतीश कुमार ने बारी-बारी से तमाम आगत अतिथियों एवं रोजेदारों का स्वागत किया।  मुख्यमंत्री नीतीश कुमार इफ्तार के पहले सामूहिक दुआ में भी शामिल हुए। उन्होंने कहा कि सभी लोग दावत-ए-इफ्तार में आएं। कोरोना के कारण यह आयोजन दो वर्षों से नहीं हो पा रहा था। दावत-ए-इफ्तार में जदयू के राष्ट्रीय अध्यक्ष राजीव रंजन सिंह उर्फ ललन सिंह, भाजपा के प्रदेश अध्यक्ष संजय जायसवाल, जदयू के प्रदेश अध्यक्ष उमेश सिंह कुशवाहा, पूर्व मुख्यमंत्री जीतन राम मांझी, केंद्रीय मंत्री पशुपति कुमार पारस, शिक्षा मंत्री विजय चौधरी, उद्योग मंत्री शाहनवाज हुसैन, ग्रामीण विकास मंत्री श्रवण कुमार, भवन निर्माण मंत्री अशोक चौधरी, राजस्व एवं भूमि सुधार मंत्री रामसूरत कुमार, पथ निर्माण मंत्री नितिन नवीन, अल्पसंख्यक कल्याण मंत्री जमां खान, राजद विधान पार्षद डा. रामचंद्र पूर्वे, सांसद, रामकृपाल यादव, विधान पार्षद देवेश चंद्र ठाकुर, कांग्रेस विधायक, शकील अहमद खान, लोजपा प्रदेश अध्यक्ष प्रिंस राज, मुख्य सचिव आमिर सुबहानी व कई अन्य गण्यमान्य मौजूद थे। इस्लाम दूसरे धर्मों को भी महत्व देता है अपने तकरीर में सज्जादानशीं मुनअमी ने कहा कि हमें यह चाहिए कि हम अपनी इंसानियत को उजागर करें। धर्म की नौटंकी नहीं हो। इसका सही मतलब इंसानियत है। मानवता को मजबूत बनाने वाला कर्मकांड मानवीय मूल्य है। जो इसे मजबूत बनाता है वही धर्म है। इस्लाम दूसरे धर्मों को भी महत्व देता है। यह कहा गया है कि रोजा सभी को दिया गया है।",politics
सीएम के दौरे पर जुबानी वार तेजः राजेंद्र राठौड़ ने कहा-'राइट टू हेल्थ' का ढ़ोल बजाने वाली सरकार का सच आया सामने,"Written by - Zee Rajasthan Web Team | Edited by: Zee Rajasthan Web Team | Last Updated: Apr 15, 2022, 08:02 PM IST जयपुरः राजधानी के सवाई मानसिंह अस्पताल में मुख्यमंत्री अशोक गहलोत के दौरे में अवस्थाओं की शिकायत आने के बाद प्रतिपक्ष के उपनेता राजेंद्र राठौड़ ने भी सरकार पर निशाना साध दिया है. राजेंद्र राठौड़ ने कहा की राइट टू हेल्थ का ढ़ोल बजाने वाली सरकार की असलियत सामने आ गई है. राठौड़ ने कहा कि प्रदेश सरकार का ऐसा कोई बजट नहीं जिसमें चिकित्सा संसाधनों को लेकर कोई ना कोई घोषणा नहीं की गई, लेकिन फिर भी हालात बद से बदतर हैं. राठौड़ ने कहा कि गुरुवार को मुख्यमंत्री के दौरे में लोगों ने जिस तरह शिकायत कर अपना दर्द बताया, ऐसी अव्यवस्था का आलम राज्य के सबसे बड़े अस्पताल में है. यदि राजस्थान में आप गुजर रहे हैं इस पुल से तो हो जाइये सावधान! क्योंकि बीते दो माह में गिर चुकी हैं 9 गाड़ियां इलाज के नाम पर मरीजों के परिजनों को परेशान करने को राठौड़ ने दुर्भाग्यपूर्ण बताया. राठौड़ ने कहा कि अगर मुख्यमंत्री अपने गृह जिले जोधपुर के एमडीएम अस्पताल में चले जाएं तो संभवत: वहां भी ऐसे ही हालात सामने आएंगे. SMS अस्पताल में चिकित्सा मंत्री के दौरे पर राठौड़ ने कहा कि, जब कभी भी आग लगती है, तो कुआं खोदने की प्रवृत्ति सरकार की रही है. उन्होंने कहा कि चिकित्सा मंत्री का दौरा नक्कारखाने में तूती की आवाज साबित होगा. कुछ दिनों बाद हम भी अपनी टीम दौरा करने के लिए भेजेंगे और अगर हालात खराब मिले तो वह आईना भी सरकार को दिखाएंगे.",politics
तोड़फोड़ करने वालों को सम्मानित करती है भाजपा : आतिशी,"नई दिल्ली, प्रमुख संवाददाता। मुख्यमंत्री अरविंद केजरीवाल के घर पर तोड़फोड़ करने वाले कार्यकर्ताओं को जमानत मिलने के बाद भाजपा द्वारा सम्मानित करने पर आम आदमी पार्टी ने निशाना साधा है। आप विधायक आतिशी ने कहा कि भाजपा तोड़फोड़ करने वालों को सम्मानित करती है। आतिशी ने कहा कि मुख्यमंत्री अरविंद केजरीवाल के घर पर तोड़फोड़ करने वाले लोगों को सम्मानित करके भाजपा ने देशभर के कार्यकर्ताओं को यह संदेश दिया है कि वह भी इसी तरह तोड़फोड़ करेंगे तभी पार्टी उन्हें सम्मानित करेगी और आगे बढ़ाएगी। पत्रकारों से बातचीत में आतिशी ने कहा कि बीते 31 मार्च को दिल्ली के मुख्यमंत्री अरविंद केजरीवाल के घर पर भाजपा सांसद तेजस्वी सूर्या के नेतृत्व में तोड़फोड़ की जाती है। उस मामले में हाईकोर्ट गंभीर टिपप्णी करती है। आरोपियों को जमानत भी नहीं देती है। अब जब उस मामले में आरोपियों की जमानत मिली तो उन्हें भाजपा के नेता सम्मानित कर रहे हैं। इससे साफ है कि भाजपा देश में क्या माहौल बनाना चाहती है। उसका असली चेहरा क्या है। उन्होंने कहा कि यह कोई पहला मामला नहीं है। कुछ दिन पहले करावल नगर के यूजीआर में तोड़फोड़ की गई। उससे पहले मनीष सिसोदिया के घर पर तोड़फोड़ हुई। दिसंबर 2020 में जलबोर्ड के दफ्तर में भी तोड़फोड़ की गई। आतिशी ने कहा दिल्ली नहीं देशभर में भाजपा के नेता यही करके विधायक, सांसद और कैबिनेट मंत्री तक बन रहे हैं। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"केंद्रीय मंत्री राजनीतिक दौरे पर आ रहे हैं छत्तीसगढ़, जनता और राज्य सरकार को कोई लाभ नहीं मिल रहा: सीएम भूपेश","बिलासपुर। मुख्यमंत्री भूपेश बघेल का कहना है कि केंद्रीय मंत्रियों का छत्तीसगढ़ दौरा हो रहा है पर इसका लाभ प्रदेश और राज्य सरकार को नहीं हो रहा है। प्रदेश के प्रवास के दौरान केंद्र सरकार के मंत्री पार्टी कार्यालय जा रहे हैं। कार्यकर्ताओं व प्रदेश के भाजपा नेताओं से मुलाकात कर रहे हैं और राजनीतिक संभावनाएं तलाश रहे हैं। मतलब भी साफ है कि भाजपा का प्रदेश नेतृत्व प्रभाव शून्य हो गया है। भाजपा की जमीन खिसकी हुई है। इसलिए राजनीतिक जमीन तलाशने केंद्र सरकार के मंत्रियों का लगातार छत्तीसगढ़ का दौरा हो रहा है। यह सब राजनीतिक लाभ के लिए हो रहा है। प्रदेश को इससे कोई लाभ मिलने वाला नहीं है। मुख्यमंत्री बघेल साइंस कालेज मैदान में आयोजित किसान समृद्धि मेले के समापन के बाद पत्रकारों से चर्चा कर रहे थे। उन्होंने कहा कि तीन दिवसीय आयोजन में प्रदेशभर से 32 हजार से ज्यादा किसानों ने भाग लिया है। किसानों को नई तकनीक के बारे में जानकारी दी गई है। हम सब उम्मीद करते हैं कि किसान फसल परिवर्तन को लेकर गंभीरता के साथ सोचेंगे और नई तकनीक आधारित आधुनिक खेती की ओर अग्रसर होंगे। रासायनिक खाद पर निर्भरता कम करने जैविक खेती के लिए भी किसानों को प्रेरित किया जा रहा है। वर्मी कंपोस्ट का निर्माण हम जितना ज्यादा करेंगे, उसी अनुपात में रासायनिक खाद के प्रति हमारी निर्भरता कम होगी। इस दिशा में राज्य सरकार गंभीरता के साथ सोच रही है और गोठानों में वर्मी कंपोस्ट निर्माण को लेकर लक्ष्य भी निर्धारित कर दिया गया है। जैविक खाद के प्रयोग से जमीन की मिट्टी उपजाऊ होगी और फायदेमंद भी रहेगा। केंद्र के हर मापदंड में हम उतर रहे खरे एक सवाल के जवाब में मुख्यमंत्री ने कहा कि केंद्र सरकार व नीति आयोग ने राज्यों के कामकाज का आकलन करने के लिए मापदंड बनाए हैं। छत्तीसगढ़ हर मापदंड पर खरा उतर रहा है। अचरज की बात ये है कि इसके बाद भी केंद्र सरकार से जरूरी मदद नहीं मिल पा रही है। केंद्रीय मंत्रियों का प्रदेश में लगातार दौरा हो रहा है। केंद्र व राज्य शासन की योजनाओं का परीक्षण भी कर रहे हैं। मदद की सिफारिश नहीं कर रहे हैं। मंत्रियों के दौरे से राज्य को फायदा नहीं मिल रहा है। 15 साल में भाजपा ने क्या किया सब जानते हैं भाजपा नेताओं की टिप्पणी पर प्रतिक्रिया व्यक्त करते हुए सीएम ने कहा कि भाजपा ने 15 साल क्या है। 15 साल का इतिहास है। सबसे ज्यादा किसानों ने ही आत्महत्या की है। भूख से मौत भी इनके कार्यकाल में ही हुई है। किसानों के बारे में भाजपा की सरकार ने कुछ नहीं किया है। हमारी सरकार में किसान समृद्ध हुए हैं। कर्ज का बोझ कम हुआ है। आम जनता की जेब में पैसे जा रहे हैं। घर में समृद्धि आई है। छत्तीसगढ़ में मंदी का असर नहीं है। बाजार में रौनक लौट आई है और गुलजार भी है। मनरेगा कर्मियों की हड़ताल के सवाल पर कहा कि मनरेगा केंद्र सरकार की योजना है। मांग भी केंद्र सरकार से ही है।",politics
अगर महाराष्ट्र सरकार सरकारी मशनरी का दुरुपयोग भी करती है तो अदालत हमारे लिए है : भाजपा विधायक,"मुंबई, 15 अप्रैल (भाषा) महाराष्ट्र के भाजपा विधायक संजय कुटे ने कहा है कि '' भले ही राज्य की शिवसेना नीत सरकार, सरकारी मशीनरी का 'दुरुपयोग' विरोधी पार्टी के खिलाफ करे लेकिन हमारे लिए अदालतें हैं।'' उनका बयान शिवसेना सांसद संजय राउत के उस बयान के बाद आया है जिसमें उन्होंने दावा किया था कि आदलतें एक विशेष राजनीतिक दल के नेताओं को राहत दे रही हैं।  भाजपा विधायक संजय कुटे ने दावा किया अदालतें जानती हैं कि प्रशासनिक मशीनरी और पुलिस का महाराष्ट्र में दुरुपयोग किया जा रहा है और भाजपा ''बहुत कुछ अदालतों द्वारा कर सकती है।'' उन्होंने संवाददाताओं से कहा, ''हम विरोध करेंगे। अदालत जानती है कि प्रशासन, पुलिस और सभी एजेंसियों का 'दुरुपयोग' किया जा रहा है। हमारे लिए अदालत है। हमें अदालतों से न्याय मिलता है। हम इन अदालतों में निपटेंगे… हम अदालतों के जरिये कई चीजें करा सकते हैं। हम वहां करेंगे।'' कुटे के बयान को राज्य में सत्तारूढ़ महा विकास अघाड़ी के नेताओं के आरोपों की पृष्ठभूमि में महत्वपूर्ण माना जा रहा है जिन्होंने आरोप लगाया है कि केवल भाजपा नेताओं को न्यायपालिका से राहत मिल रही है और वैसा ही बर्ताव महा विकास अघाडी के नेताओं के साथ नहीं हो रहा है जिनकी जांच केंद्रीय एजेंसियां कर रही है। बंबई उच्च न्यायालय से महाराष्ट्र के भाजपा नेता किरिट सोमैया को धोखाधड़ी और नौसेना से सेवामुक्त हो चुके आईएनएस विक्रांत को बचाने के लिए जुटाए गए धन में कथित गबन के मामले में गिरफ्तारी से अंतरिम राहत मिलने पर बुधवार को शिवसेना सेना सांसद संजय राउत ने दावा किया था कि ''राहत घोटाला'' हुआ है। इस बारे में बृहस्पतिवार को जब महाराष्ट्र के गृहमंत्री दिलीप वाल्से पाटिल से पूछा गया तो उन्होंने राउत के बयान का समर्थन करते हुए कहा कि ''यह आश्चर्य करने वाला मामला है।'' उन्होंने कहा, ''आश्चर्यजनक मामला है। एक पार्टी विशेष के लोगों को (अदालत से) राहत मिल रही है। ऐसे मामले हमारे सामने हैं। आशंका की जा सकती है और इसके कुछ भी गलत नहीं है।'' भाषा धीरज माधव माधव यह खबर ‘भाषा’ न्यूज़ एजेंसी से ‘ऑटो-फीड’ द्वारा ली गई है. इसके कंटेट के लिए दिप्रिंट जिम्मेदार नहीं है.",politics
"Khairagarh By-election Result 2022: कांग्रेस-भाजपा के बीच खैरागढ़ उपचुनाव की लड़ाई, इस्तीफे तक आई","रायपुर(राज्य ब्यूरो)। खैरागढ़ विधानसभा उपचुनाव का परिणाम आने से एक दिन पहले कांग्रेस और भाजपा नेताओं के बीच चली जुबानी जंग इस्तीफे तक पहुंच गई है। राजनांदगांव के प्रभारी मंत्री अमरजीत भगत ने दावा किया कि कांग्रेस उम्मीदवार की जीत होगी। पूरे जोश के साथ भगत ने कहा कि अगर कांग्रेस उम्मीदवार की हार होती है, तो वह मंत्री पद से इस्तीफा दे देंगे। भगत के बयान पर पूर्व मंत्री बृजमोहन अग्रवाल ने पलटवार किया। अग्रवाल ने कहा कि मंत्री भगत अपना इस्तीफा तैयार रखें। खैरागढ़ में जनता का बुलडोजर कांग्रेस के खिलाफ चलेगा और भाजपा उम्मीदवार की जीत होगी। दरअसल, प्रदेश में कांग्रेस सरकार बनने के बाद हुए उपचुनावों में पहली बार भाजपा ने खैरागढ़ चुनाव को मजबूती से लड़ा है। वहीं, सरकार और कांग्रेस संगठन ने भी इस चुनाव को प्रतिष्ठा का सवाल बनाकर जमकर मेहनत की है। खाद्य मंत्री अमरजीत भगत ने किया दावा, कांग्रेस उम्मीदवार हारी तो दे देंगे इस्तीफा मंत्री अमरजीत भगत ने भाजपा नेताओं की चुनौती को स्वीकार किया है। मीडिया से चर्चा में भगत ने कहा कि ताली सिर्फ एक हाथ से नहीं बजती है। भाजपा नेता बृजमोहन अग्रवाल और शिवरतन शर्मा ने कांग्रेस की हार पर इस्तीफा देने की मांग की है। मैं अब भी अपनी बात पर कायम हूं और कांग्रेस उम्मीदवार की जीत को लेकर आश्वस्त हूं। पूर्व मंत्री बृजमोहन का पलटवार, कहा-तैयार रखें इस्तीफा, चलेगा जनता का बुलडोजर लेकिन भाजपा उम्मीदवार की हार पर बृजमोहन अग्रवाल और शिवरतन शर्मा भी अपना इस्तीफा तैयार रखें। भगत ने कहा कि खैरागढ़ में भाजपा आउट हो गई है। अब भाजपा नेताओं की बात में वह दम भी नजर नहीं आ रहा है। खैरागढ़ उपचुनाव में कांग्रेस उम्मीदवार यशोद वर्मा और भाजपा उम्मीदवार कोमल जंघेल मैदान में थे। उपचुनाव का परिणाम शनिवार दोपहर तक आ जाएगा।",politics
केजरीवाल मॉडल से डरकर उसकी नीतियों को अपना रही जयराम सरकार: आप,"शिमला, 15 अप्रैल। हिमाचल प्रदेश की जयराम सरकार ने जनता को 125 यूनिट बिजली मुफ्त देने और ग्रामीण क्षेत्रों में पानी बिल माफ करने की घोषणा की है। इस पर आम आदमी पार्टी ने जयराम सरकार पर हमला बोला है। आम आदमी पार्टी के प्रदेश प्रवक्ता गौरव शर्मा ने कहा कि जयराम सरकार केजरीवाल से डरने लगी है और उनकी नीतियों को अपनाने में लग गई है ताकि प्रदेश में अपनी खिसकती जमीन को बचाया जा सके। उन्होंने कहा कि जयराम सरकार ने जनता को राहत देने की घोषणाओं में देर कर दी, अब प्रदेश की जनता केवल उन्हें बाहर का रास्ता दिखाने वाली है। कल तक जो सरकार व उनके तीमारदार 'मुफ़्त' शब्द का उपहास कर रहे थे और केजरीवाल को अनापशनाप बोल रहे थे वे अचानक आज हिमाचल दिवस पर मुफ़्त बिजली, पानी की घोषणा कर रहे है यह केवल व केवल केजरीवाल गवर्नेंस मॉडल के काम का डर है जो जयराम को सताने लगा है। उन्होएँ कहा जयराम ठाकुर को भली भांति ज्ञात हो चुका है कि अब प्रदेश में सियासी जमीन उनके हाथ से निकल रही है और प्रदेश की जनता ने उन्हें नकार दिया है तो शायद केजरीवाल की नीतियां से क्या पता बच पाएं। उन्होंने जयराम पर तंज कसते हुए कहा पर जयराम जी बहुत देर हो चुकी है अब सिर्फ और सिर्फ प्रदेश की जनता आपको सता से बाहर का रास्ता दिखाने वाली है और केजरीवाल की सरकार प्रदेश में आने वाली है।गौरव शर्मा ने कहा कि सरकार के पिट्ठू बड़े दिनों से शोर मचा रहे थे कि मुफ़्त मुफ़्त देकर केजरीवाल देश को श्रीलंका बना देंगे और आज उनके मुख्यमंत्री हिमाचल दिवस पर मुफ़्त बिजली 125 यूनिट और ग्रामीण क्षेत्रों में पानी मुफ़्त ,महिलाओं का बस किराया आधा, वाह चमचों वाह आपकी दोगली नीति- रीति से प्रदेश की जनता वाकिफ़ हो चुकी है और अब केजरीवाल की नीति अपना तो ली पर सता से बाहर जाना निश्चित है क्योंकि प्रदेश स्वच्छ, ईमानदार व कर्मशील सरकार चाहता है जो सिर्फ केजरीवाल दे सकते है। हिमाचल: चुनाव से पहले CM जयराम के बड़े ऐलान, पानी बिल माफ, 125 यूनिट बिजली फ्री गौरव शर्मा ने कहा कि जयराम जी अभी तो ये अंगडाई है आगे बड़ी लड़ाई है अभी तो बहुत से जनहित के फैसले आपसे आप करवाने वाली है बस इंतजार कीजिए। उन्होंने कहा कि भाजपा के शासन काल में नगर निगम शिमला की परिधि में देशभर में सबसे महंगा,पानी मिलता है लेकिन जयराम हिमाचल दिवस पर जनता को मूर्ख बनाने का प्रयास कर रहे हैं झूठी घोषणा कर प्रदेश की जनता को गुमराह करना चाहते हैं ।लेकिन प्रदेश की भोली भाली जनता यह सब जानती है जिसके शासन काल में प्रदेश में भ्रष्टाचार फैला है वहां बिजली, पानी कभी मुफ्त नहीं मिल सकता पहले भाजपा ने 60 यूनिट बिजली फ़्री देने की घोषणा की थी लेकिन अरविंद केजरीवाल के एक मंडी रोड शो से उन्हें आभास हो गया कि आने वाले चुनाव में लहर बड़ी तेज गति से आ रही है और भाजपा उस आंधी में उड़ने वाली है जिसके चलते जयराम को आज यह घोषणा करनी पड़ी है। लेकिन प्रदेश की जनता से अपील है कि भाजपा की यह घोषणाएं सिर्फ धोखा और छलावा है इनके झांसे में न आएं यदि प्रदेश में दिल्ली जैसी अच्छी शिक्षा,स्वास्थ्य, बिजली और पानी जैसी सुविधाएं चाहिए तो हिमाचल में आम आदमी पार्टी की सरकार बनाएं। source: oneindia.com",politics
Inside Story: कन्हैया कुमार या राजेश राम.. बिहार में कौन होगा कांग्रेस का नया 'सेनापति'?,"बहुत जल्द बिहार कांग्रेस में बदलाव हो सकता है. शीर्ष नेतृत्व पांच राज्यों के चुनावी नतीजों का इंतजार कर रहा था. ऐसे में संकट से जूझ रही कांग्रेस की बिहार इकाई पर मदन मोहन झा के इस्तीफे (Madan Mohan Jha resigned From state pcc) के बाद नये अध्यक्ष के चुनाव की जिम्मेदारी आ गयी है. लेकिन अब सवाल ये है कि बिहार कांग्रेस का नया सेनापति कौन होगा?. पढ़ें पूरी खबर.. पटना: बिहार कांग्रेस अध्यक्ष मदन मोहन झा के इस्तीफे के बाद अब कांग्रेस में नए सेनापति की तलाश (who will be new bihar congress president) शुरू हो गई है. ऐसे में अध्यक्ष को लेकर चर्चा का बाजार भी गरम है. कहा जा रहा है कि कांग्रेस इस दौर में ऐसे सेनापति को कमान सौंपने की तैयारी में है, जिससे सामाजिक समीकरण को भी साधा जाए और गठबंधन के इस दौर में हैसियत भी न घटे. वैसे माना यह भी जा रहा है कि कांग्रेस आलाकमान इस मुद्दे पर चौंकाने वाला फैसला भी ले सकता है. कांग्रेस अध्यक्ष को लेकर ऐसे तो कई नाम चर्चा में हैं, लेकिन कुछ नाम रेस में काफी आगे हैं. : दिल्ली से पटना पहुंचे मदन मोहन झा, बोले- 'राहुल गांधी से की है मुलाकात, फिलहाल मंजूर नहीं हुआ है इस्तीफा' कन्हैया कुमार बनेंगे बिहार कांग्रेस के अध्यक्ष?: वामपंथी नेता रहे कन्हैया कुमार भी बिहार कांग्रेस अध्यक्ष की दौड़ में (kanhaiya kumar in bihar congress president race) बताए जा रहे हैं. कन्हैया भूमिहार जाति से आते हैं और अच्छे वक्ता भी हैं. ऐसे में कन्हैया का चेहरा भी जाना पहचाना है. हालाकि सूत्रों का कहना कि कन्हैया का अध्यक्ष बनना इतना आसान नहीं है. कांग्रेस के वरिष्ठ नेता कन्हैया को स्वीकार करेंगे इसके आसार कम हैं. ऐसे में कन्हैया का अध्यक्ष बनना आसान नहीं है. दरअसल, बिहार में आरजेडी और कांग्रेस की राहें अलग होने के पीछे एक वजह कन्हैया कुमार से जुड़ी भी बताई जा रही है जिन्हें तेजस्वी यादव (Tejashwi Yadav) का बराबर का प्रतिद्वंद्वी माना जाता है. ये हो सकते हैं बिहार कांग्रेस के नए अध्यक्ष: दूसरी तरफ, सूत्र बताते हैं कि अध्यक्ष बनने की दौड़ में कुटुंबा विधायक विधायक राजेश राम, पूर्व सांसद रंजीता रंजन, राज्यसभा सांसद अखिलेश सिंह भी आगे हैं. वैसे, विजय शंकर दुबे भी इस रेस में बताए जा रहे हैं लेकिन इस बार भी ब्राह्मण अध्यक्ष बनें इसकी संभावना कम है. सूत्रों का कहना है कि कांग्रेस बिहार में सवर्णों की राजनीति करती रही है. ऐसे में कांग्रेस इस बार भी सवर्ण अध्यक्ष बनाकर सवर्णों को साधने की कोशिश करेगी. : चंपारण से शुरू होगी कांग्रेस की 'गांधी दर्शन यात्रा', बोले भक्त चरण दास- सिर्फ गांधी की विचारधारा से ही चल सकता देश राजेश राम का नाम सबसे आगे: राज्यसभा सांसद अखिलेश सिंह और कन्हैया कुमार भूमिहार जाति से आते हैं. ऐसे में तर्क दिया जा रहा है कि सवर्ण अध्यक्ष के हटने के बाद कांग्रेस राजेश राम को भी अध्यक्ष बनाकर (Rajesh Ram leading the race in bihar) दलित मतदाताओं को साधने की कोशिश कर सकती है. वैसे, किसी भी नाम को लेकर कांग्रेस के अंदर फूट दिखाई दे रही है. किसी भी नाम पर ऐसा नहीं है कि कांग्रेस में नाराजगी देखने को नहीं मिले. हालांकि कांग्रेस के वरिष्ठ नेता इस सवाल को खारिज कर देते हैं. ''पिछले कुछ समय से बिहार इकाई के प्रमुख के लिए नये शख्स की जरूरत महसूस की जा रही है. वरिष्ठ नेता और राज्य के पूर्व मंत्री व इस समय विधान परिषद के सदस्य मदन मोहन झा ने शालीन तरीके से इस्तीफा देकर रास्ता साफ कर दिया है. पार्टी आलाकमान नये प्रदेश अध्यक्ष के लिए संभावित नामों पर विचार कर रहा है. उचित समय पर अंतिम निर्णय लिया जाएगा.'' - तारिक अनवर, कांग्रेस महासचिव तारिक : राजनीतिक विश्लेषकों की राय- 'डॉक्टर' कन्हैया कुमार से बिहार कांग्रेस में 'जान' लौटने की उम्मीद कम नए कांग्रेस अध्यक्ष की राह आसान नहीं होगी: इधर, वरिष्ठ कांग्रेस नेताओं का तर्क है कि बिहार कांग्रेस की कमान (Bihar Congress New President) ऐसे नेता को दी जाए जो जनता की भी पसंद हो. फिलहाल, बिहार कांग्रेस अध्यक्ष को लेकर इतना तय है कि अध्यक्ष कोई भी बने, उसकी राह आसान नहीं रहने वाली है. अध्यक्ष बनते ही विरोधी खेमा तैयार हो जाएगा. ऐसे में माना जा रहा कांग्रेस आलाकमान द्वारा अध्यक्ष को लेकर लिया गया फैसला चौंकाने वाला भी हो सकता है. राहुल से मुलाकात कर लौटे मदन मोहन झा: इस बीच, बिहार कांग्रेस के अध्यक्ष मदन मोहन झा दिल्ली से पटना पहुंचे. उन्होंने कहा कि राहुल गांधी से उनकी मुलाकात हुई है. उनसे संगठन को लेकर चर्चा हुई है. वर्तमान में बिहार की जो स्थिति है, उसके बारे में भी बातचीत हुई है. उनसे जब पूछा गया कि नए प्रदेश अध्यक्ष कौन होंगे? आप प्रदेश अध्यक्ष हैं कि नहीं अभी, तो उन्होंने कहा कि देखिए कांग्रेस में यह परंपरा चली आ रही है कि नए प्रदेश अध्यक्ष की घोषणा होने के बाद ही जो वर्तमान प्रदेश अध्यक्ष होते हैं, वह हटते हैं. इसके लिए जरूरी नहीं होता है कि प्रदेश अध्यक्ष इस्तीफा दें. : कौन होगा बिहार कांग्रेस का कप्तान? प्रभारी ने 5 नामों की सूची सोनिया गांधी को सौंपी ''आलाकमान को इस्तीफा मांगने की जरूरत नहीं है, वह चाहें तो कभी भी हटा सकते हैं. मुझे आलाकमान का आशीर्वाद का हमेशा मिलता रहता है. रही अध्यक्ष की बात तो वह आता जाता रहता है. अध्यक्ष का पद कोई परमानेंट पद नहीं है. मैंने अपना इस्तीफा बहुत पहले ही कांग्रेस के आलाकमान को सौंपा था. इस बार मुलाकात कर उन्हें याद भी दिलाया है.'' - मदन मोहन झा, बिहार कांग्रेस के अध्यक्ष इस्तीफे की असली वजह क्या है?: दरअसल, बिहार में कांग्रेस की हार और लगातार खराब होती स्थिति को लेकर मदन मोहन झा की कार्यशैली को लेकर सवाल उठ रहे थे. पिछले दिनों बिहार कांग्रेस के पूर्व विधायक और पूर्व रेल मंत्री ललित नारायण मिश्रा के पोते ऋषि मिश्रा ने भी मदन मोहन झा की कार्यशैली पर सवाल उठाया था और पार्टी से इस्तीफा दे दिया था. सूत्र तो यहां तक बताते है कि बिहार कांग्रेस प्रभारी भक्‍त चरण दास ने तो झा को 2020 विधानसभा चुनाव के बाद इस्तीफा देने के लिए कह दिया था. सियासी तूफान में फंसी कांग्रेस: बिहार में कांग्रेस संगठन के तौर पर पूरी तरह कमजोर हो गई है. बिहार में 2020 के चुनाव के बाद से ही प्रदेश अध्यक्ष मदन मोहन झा ने इस्तीफे की पेशकश की थी, लेकिन कांग्रेस बिहार में अब तक नए अध्यक्ष का चुनाव नहीं कर सकी. 2020 विधान सभा चुनाव में महागठबंधन में कांग्रेस को 70 सीटें मिलीं और कांग्रेस महज 19 सीट ही जीत पाई. तारापुर और कुशेश्वर स्थान में उपचुनाव में भी कांग्रेस के दोनों उम्मीदवार ढेर हो गए. 24 सीटों पर हुए एमएलसी चुनाव में भी कांग्रेस मैदन में अकेली नजर आई. बोचहां उपचुनाव में भी को कुछ भी हाथ नहीं लगने वाला. इतना ही नहीं आपको याद होगा कि पिछले दिनों आरजेडी सुप्रीमों लालू यादव ने तो बिहार प्रदेश प्रभारी भक्त चरण दास को भकचोन्हर तक कह दिया था. कार्यकारी अध्यक्ष के लिए ये सुझाए गए ये नाम: फिलहाल, बिहार कांग्रेस अध्यक्ष मदन मोहन झा और चारों कार्यकारी अध्यक्ष समीर सिंह, कौकब कादरी, अशोक राम, श्याम सुंदर सिंह धीरज का कार्यकाल समाप्त हो चुका है. सूत्रों के अनुसार बिहार कांग्रेस प्रभारी भक्त चरणदास ने बिहर कांग्रेस अध्यक्ष के लिए राष्ट्रीय सचिव एवं विधायक शकील अहमद खान एवं राष्ट्रीय सचिव एवं पूर्व सांसद रंजीता रंजन का नाम आलाकमान को सुझाया है. : बिहार कांग्रेस अध्यक्ष को लेकर मंथन, इन नामों पर हो रही चर्चा",politics
बाजवा ने निगम चुनावों के लिए कार्यकर्ताओं से एकजुट होने के लिए कहा,"जागरण संवाददाता, जालंधर : पंजाब विधानसभा में विपक्ष के नेता प्रताप सिंह बाजवा ने सांसद चौधरी संतोख सिंह और पूर्व विधायक सुशील रिकू के कार्यालय में कार्यकर्ताओं से मीटिग करके निगम चुनाव के लिए तैयारियों का बिगुल फूंका है। उन्होंने पार्टी नेताओं से आह्वान किया है कि आगामी निगम चुनावों के लिए एकजुट हो जाएं। उन्होंने कहा कि जालंधर में कांग्रेस का प्रदर्शन खराब नहीं कहा जा सकता। अगर इसमें सुधार कर लें तो निगम चुनाव में विरोधियों को मात दे सकते हैं। पूर्व विधायक सुशील रिकू के कार्यालय में बड़ी गिनती में मौजूद कार्यकर्ताओं को संबोधित करते हुए कहा कि आम आदमी पार्टी की सरकार ने प्रदेश में हालात बिगाड़ दिए हैं। पंजाब की जनता ने जिस इच्छा के साथ बदलाव के लिए वोट डाला था वह इच्छा पूरी नहीं हो पाई है। उन्होंने कहा कि आम की एक महीने की सरकार ही लोगों के लिए मुश्किल ले आई है। मंडी में किसान परेशान हैं। गैंगस्टर सक्रिय हो गए हैं और रोजाना कत्ल हो रहे हैं। कानून व्यवस्था बिगड़ चुकी है। आम आदमी पार्टी की सरकार लोगों को बिजली तक नहीं दे पा रही। उन्होंने कहा कि ऐसा पहली बार देखा है कि सरकार गठन का अभी एक महीना भी नहीं हुआ है और लोग नाराज होने लगे हैं। इस मौके पर सुनीता रिकू, मेजर सिंह जगदीश समराए, अश्वनी जांगराल समेत कई नेता मौजूद रहे।",politics
भाजपा का पलटवारः स्वच्छता व्यवस्था को लेकर लगाये AAP के आराेपाें काे बताया झूठ,"दिल्ली बीजेपी के प्रदेश कार्यालय में ईस्ट और नॉर्थ एमसीडी के मेयर समेत साउथ एमसीडी के नेता सदन ने प्रेस कांफ्रेंस की. नई दिल्ली: बीजेपी के प्रदेश कार्यालय में शुक्रवार को ईस्ट और नॉर्थ एमसीडी के मेयर समेत साउथ एमसीडी के नेता सदन ने प्रेस कांफ्रेंस की. इस प्रेस कांफ्रेंस उन्होंने आप नेताओं द्वारा दिल्ली की बिगड़ी हुई स्वच्छता व्यवस्था को लेकर लगाए गए आरोपों पर अपनी बात रखते हुए सभी आरोपों को झूठा बताया और दिल्ली सरकार पर जमकर निशाना भी साधा. इस दौरान उन्होंने कहा कि दिल्ली में निगम स्वच्छता व्यवस्था बनाए रखने के मद्देनजर अपनी सभी जिम्मेदारियों को भलीभांति तरीके से निभा रही है. निगम के हजारों कर्मचारी हर रोज अपना काम कर रहे है. आम आदमी पार्टी सिर्फ झूठे आरोप लगाना जानती है और कुछ नहीं. आप नेताओं द्वारा बीते दिन प्रेस कांफ्रेंस कर दिल्ली में बिगड़ी स्वच्छता व्यवस्था के ऊपर निगम शासित बीजेपी पर गंभीर आरोप लगाए जाने के बाद दिल्ली बीजेपी के प्रदेश कार्यालय में आज नॉर्थ और ईस्ट एमसीडी के मेयर के साथ साउथ एमसीडी के नेतृत्व में बीजेपी के वरिष्ठ नेता प्रवीण शंकर कपूर और मीडिया सह प्रभारी हरिहर रघुवंशी के साथ प्रेस कॉन्फ्रेंस कर आम आदमी पार्टी के सभी आरोपों का जवाब देते हुए ना सिर्फ उनका खंडन किया बल्कि सभी आरोपों को झूठा भी बताया. बीजेपी नेताओं ने प्रेस कॉन्फ्रेंस में आप पर गंभीर आरोप लगाते हुए यह भी कहा कि आम आदमी पार्टी के नेता निगम पर झूठी और मिथ्या आरोप इसलिए भी लगा रहे हैं. ताकि वह कूड़े का निस्तारण करने वाली कंपनियों पर दबाव बनाकर उनसे कमीशन ले सके. जहां ईस्ट और नॉर्थ एमसीडी के मेयर ने अपनी बात रखते हुए स्पष्ट तौर पर कहा कि नगर निगम राजधानी दिल्ली में स्वच्छता व्यवस्था को बनाए रखने के मद्देनजर अपनी सभी जिम्मेदारियों को भलीभांति तरीके से निभा रही है. निगम के हजारों कर्मचारी लगातार राजधानी में स्वच्छता व्यवस्था को बनाए रखने और कूड़े के निस्तारण को लेकर कार्य कर रहे हैं. निगम के द्वारा बड़ी संख्या में दिल्ली में न सिर्फ हर एक वार्ड के अंदर कंपैक्टर लगाए गए हैं, बल्कि ढलाव घरों को खत्म भी किया गया है. साथ ही लोगों घरों से कूड़ा उठाने के लिए पर्याप्त मात्रा में ट्रिपल व्यवस्था का भी इंतजाम आज निगम के द्वारा किया गया है.कूड़े के पहाड़ की समस्या से निपटने के मद्देनजर लगातार निगम के द्वारा काम किया जा रहा है. दिल्ली के तीनों कोनो में स्थित कूड़े के पहाड़ों की हाइट कम करने को लेकर लगातार काम किया जा रहा है.भलस्वा,गाजीपुर और ओखला लैंडफिल साइट की हाइट को बीते 2 सालों में 12 मीटर तक कम किया गया है. इसे भी पढ़ेंः केजरीवाल के आवास पर तोड़फोड़ करने वाले बीजेपी कार्यकर्ता जेल से रिहा, आदेश गुप्ता ने माला पहनाकर किया स्वागत साउथ एमसीडी के नेता सदन इंद्रजीत सहरावत ने निगम की तरफ से पक्ष रखते हुए कहा कि निगम अपनी सभी जिम्मेदारियां अच्छी तरीके से निभा रही है.यहां तक कि दिल्ली सरकार के द्वारा किसी भी प्रकार का सहयोग ना मिलने के बावजूद भी निगम के द्वारा सभी कामों को अच्छे तरीके से किया जा रहा है.राजधानी दिल्ली में स्वच्छता व्यवस्था पहले के मुकाबले बेहतर हुई है ओर स्वच्छता रैंकिंग में भी दिल्ली का प्रदर्शन सुधरा है.  निगम शासित बीजेपी सरकार के नेताओं ने बातचीत के दौरान स्पष्ट तौर पर कहा कि दिल्ली में कूड़े के पहाड़ को समाप्त करने के मद्देनजर लगातार भली-भांति तरीके से काम किया जा रहा है आप द्वारा लगाए जा रहे सभी आरोप झूठे हैं. 2023 के अंत तक ओखला लैंडफिल साइट को खत्म कर दिया जाएगा.वहीं गाज़ीपुर लैंडफिल साइट को 2024 दिसंबर तक पूरी तरीके से खत्म कर दिया जाएगा.अभी दिल्ली के तीनों लैंडफिल साइट पर कूड़े के पहाड़ की ऊंचाई को 10 से 12 मीटर तक जिन्होंने अपने अथक प्रयासों से काम किया है. ऐसी ही ज़रूरी और विश्वसनीय ख़बरों के लिए डाउनलोड करें ईटीवी भारत एप",politics
"जनता पर सरकार मेहरबान, बिजली समेत ये सुविधाएं मिलेंगी फ्री","हिमाचल प्रदेश में इस साल के अंत तक विधानसभा चुनाव होने वाला है. विधानसभा चुनाव से पहले हिमाचल प्रदेश की सरकार जनता पर मेहरबान हो गई है. मुख्यमंत्री जयराम ठाकुर ने शुक्रवार को लोगों के लिए बड़ा ऐलान किया है. सीएम जयराम ठाकुर ने कहा कि लोगों के लिए 125 यूनिट तक बिजली बिल नि:शुल्क रहेगा. इससे 11.5 लाख परिवार लाभान्वित होंगे. इसके साथ ही ग्रामीण क्षेत्रों के लोगों को पानी के बिलों के भुगतान में छूट दी जाएगी. महिलाओं को अब बस टिकट का 50 फीसदी किराया देना होगा. हिमाचल प्रदेश में भाजपा की सरकार है. विधानसभा चुनाव से पहले हिमाचल सरकार ने लोगों को बड़ी सौगात देने की घोषणा की है. हालांकि, हिमाचल प्रदेश में इस साल होने वाले चुनाव में भाजपा किसे चेहरा बनाएगी? इसे लेकर बीजेपी के राष्ट्रीय अध्यक्ष जेपी नड्डा ने साफ कर दिया है कि हिमाचल प्रदेश का चुनाव मुख्यमंत्री जयराम ठाकुर के नेतृत्व में ही लड़ा जाएगा. भारतीय जनता पार्टी जयराम ठाकुर के चेहरे पर ही विधानसभा चुनाव लड़ेगी. प्रधानमंत्री नरेंद्र मोदी 25 से 30 जून के बीच हिमाचल में एक रैली को संबोधित करेंगे. इस रैली में एक लाख से अधिक युवा कार्यकर्ता शामिल होंगे. हालांकि, विधानसभा चुनाव को देखते हुए भाजपा के वरिष्ठ नेता हिमाचल प्रदेश का लगातार दौरा कर रहे हैं.",politics
"MP के मंत्री ओमप्रकाश सखलेचा का PM मोदी को चुनौती? नेता पुत्रों को टिकट देना गलत नहीं, समझाई परिवारवाद की परिभाषा",मप्र के सूक्ष्म और लघु उद्योग मंत्री ओमप्रकाश सखलेचा पूर्व मुख्यमंत्री वीरेंद्र सखलेचा के पुत्र हैं. उन्होंने परिवारवाद की परिभाषा समझाते हुए और नेता पुत्रों को चुनाव में टिकिट देने की पैरवी की है.  भोपाल। मप्र सरकार के मंत्री ओमप्रकाश सखलेचा बीजेपी आलाकमान के फैसले अलल नेतापुत्रों को टिकट देने की मांग कर रहे हैं. सखलेचा इस मामले पर पार्टी को ही परिवारवाद की परिभाषा समझाने लगे हैं. मप्र के सूक्ष्म और लघु उद्योग मंत्री ओमप्रकाश सखलेचा पूर्व मुख्यमंत्री वीरेंद्र सखलेचा के पुत्र हैं. परिवारवाद और नेता पुत्रों को चुनाव में टिकिट देने की पैरवी करने वाले बयान पर कांग्रेस ने उन्हें घेरा है. कांग्रेस ने कहा है कि अब तो बीजेपी के नेता ही मोदी जी से फैसले को चुनौती देने लगे हैं. ,politics
भाजपा राज में महिलाएं सुरक्षित: अपर्णा,"भाजपा राज में महिलाएं सुरक्षित: अपर्णा संवाद सहयोगी, तिर्वा : भाजपा में भरपूर सम्मान मिला और नीतियां भी जनहित की है। भाजपा में हर वर्ग का सम्मान है और महिलाएं भी सुरक्षित हैं। यह बात अपर्णा यादव ने भाजपाइयों से कही। शुक्रवार को लखनऊ से औरैया के बिधूना में निजी कार्यक्रम में शामिल होने के लिए भाजपा की अपर्णा यादव जा रही थी। आगरा-लखनऊ एक्सप्रेस-वे के फगुआ भट्ठा टोल प्लाजा पर भाजपाइयों ने उनका काफिला रोक लिया। भाजपा नेता सौरभ गुप्ता ने प्रतीक चिन्ह दिया।  इसके बाद मांग करते हुए कहा कि फगुआ भट्ठा पर एक्सप्रेस-वे से पैदल यात्रियों के लिए नीचे उतरने को कोई रास्ता नहीं है। लिंक रोड से दूरी ज्यादा पड़ जाती। इससे यात्री पत्थरों के सहारे नीचे उतरते हैं। पत्थर से फिसलकर कई बार यात्री घायल हो चुके।  इससे यहां पर सीढ़ी का निर्माण कराया जाए। उन्होंने मांगों को पूरा कराने का भरोसा दिया। इसके बाद अपर्णा यादव ने कहा कि भाजपा राज में महिलाएं सुरक्षित है। खुद भी भाजपा में आने के बाद खुश हैं। इस मौके पर आयुष गुप्ता, जितेंद्र गुप्ता, गौरव द्विवेदी समेत कई लोग मौजूद रहे।",politics
Madhya Pradesh BJP: नगरीय निकाय से लेकर विधानसभा चुनाव तक नए चेहरों को मौका देने की तैयारी,"अगले दो दशक तक नेतृत्व तैयार करने के लिए ज्यादा से ज्यादा युवाओं को मौका देने की तरफ बढ़ी भाजपा Madhya Pradesh BJP: धनंजय प्रताप सिंह, भोपाल। पीढ़ी परिवर्तन के दौर से गुजर रही भारतीय जनता पार्टी ने नगरीय निकाय चुनावों से लेकर विधानसभा चुनाव में युवा चेहरों को आगे करने की तैयारी शुरू कर दी है। ऐसे में 30 से 45 साल उम्र के नेताओं और कार्यकर्ताओं को अधिक मौका मिलने की उम्मीदें बढ़ गई हैं। संगठन में मंडल स्तर पर अधिकतम 35 एवं जिला स्तर पर 50 साल की अधिकतम आयु वालों को पहले से ही कमान मिल चुकी है। वहीं अब पार्षद से विधायक के लिए भी 40 से 45 साल से कम आयु के चेहरों को अधिक मौका देने की तैयारी है। ये कवायद उस रणनीति का हिस्सा है, जिसके तहत अगले दो दशक तक पार्टी में नई पीढ़ी को मौका देकर नेतृत्व तैयार करना है। पार्टी का थिंक टैंक संगठन में ऐसा कोई पीढ़ी अंतराल नहीं चाहता, जिससे पार्टी कुछ वर्षों में वयोवृद्ध या युवाओं की कम मौजूदगी वाले दल के रूप में पहचानी जाए। इससे पहले भाजपा ने लोकसभा और विधानसभा चुनावों में 75 साल या अधिक उम्र के नेताओं को चुनाव मैदान में उतारने से परहेज किया था। वर्ष 2018 में हुए विधानसभा चुनाव में पार्टी ने बाबूलाल गौर, सरताज सिंह, रामकृष्ण कुसमरिया, माया सिंह, कुसुम महदेले सहित कई नेताओं के टिकट काट दिए थे। इनमें से कई मंत्री भी थे। अगले साल के अंत में प्रदेश में विधानसभा चुनाव होने हैं। अनुमान है कि प्रदेश की 42 से अधिक सीटें हैं, जहां आयु वर्ग के लिहाज से युवाओं की संख्या निर्णायक है। इधर, संगठन में भी युवाओं को जिस तरह से महत्वपूर्ण जिम्मेदारियां दी जा रही हैं, उससे स्पष्ट संकेत मिल रहे हैं कि पार्टी युवा शक्ति और अनुभव को अलग-अलग रखते हुए उपयोग में लेने के फार्मूले पर काम कर रही है। पार्टी सूत्रों का कहना है कि संगठन में बूथ स्तर से प्रदेश स्तर तक के दायित्वों के लिए युवाओं को प्राथमिकता देने से युवा व ऊर्जावान लोगों की सहभागिता बढ़ेगी। मंडल व जिला स्तर पर चुनावी रणनीति व सामाजिक समीकरणों का भी ध्यान रखा जा रहा है। युवाओं को मौका मिलने से उन वर्गों का भी साथ पार्टी को निश्चित तौर पर मिलेगा, जिनकी भागीदारी अपेक्षाकृत कम रही है। भाजपा के प्रदेश मंत्री रजनीश अग्रवाल कहते हैं कि भारतीय जनता पार्टी में पीढ़ी परिवर्तन कोई विशेष अभियान नहीं बल्कि स्वाभाविक प्रक्रिया है। कार्यकर्ताओं की भावना और जनता की अपेक्षा के साथ ही जीतने की संभावना पर ध्यान रखते हुए पार्टी विचार करती है। यह पार्टी एक चुनाव के लिए नहीं बल्कि लगातार एक वैचारिक उद्देश्य को लेकर कार्य करती है इसलिए उस दृष्टि से निर्णय भी लिए जाते हैं।",politics
बिहार प्रदेश अध्यक्ष पद के लिए राहुल की पसंद हैं कन्हैया कुमार ! मोदी विरोधी चेहरे को कांग्रेस कर सकती है प्रमोट,"बिहार प्रदेश कांग्रेस अध्यक्ष मदन मोहन झा ( Madan Mohan Jha ) के इस्तीफे के बाद बिहार में अगला प्रदेश अध्यक्ष कौन होगा इसके कयास लगाए जाने लगे हैं. राजेश राम, अशोक राम, कांग्रेस विधायक दल के नेता अजीत शर्मा, पूनम पासवान, बिहार कांग्रेस के पूर्व उपाध्यक्ष प्रवीण कुशवाहा पूर्व सांसद रंजीत रंजन, विजय शंकर दुबे और एमएलसी समीर कुमार सिंह का नाम सामने आ रहा है. इन सभी नाम के साथ दो और नाम कन्हैया कुमार (Kanhaiya Kumar) और मीरा कुमार है जिनके बारे मैं कहा जा रहा है कि ये भी कांग्रेस अध्यक्ष की रेस में हैं. दरअसल गुरुवार को मदन मोहन झा ने दिल्ली में कांग्रेस नेता राहुल गांधी से मुलाकात के बाद इस्तीफा दे दिया था. कहा जा रहा है कि बिहार में कांग्रेस के लगातार खराब प्रदर्शन के बाद आलाकमान ने झा को दिल्ली तलब कर उनसे इस्तीफा लिया है. हालांकि इसपर कोई कोई औपचारिक बयान सामने नहीं आया है. राहुल की पसंद कन्हैया कुमार ! मदन मोहन झा के इस्तीफे की बात सामने आने के बाद नए कांग्रेस अध्यक्ष पर कई नामों पर कयास लगाए जा रहे हैं. वहीं कांग्रेस सूत्रों से मिली जानकारी के मुताबिक अगर राहुल गांधी की इच्छा के अनुसार फैसला लिया गया तो कन्हैया कुमार को बिहार कांग्रेस प्रदेश अध्यक्ष की जिम्मेदारी दी जा सकती है. क्यों कन्हैया बनेंगे अध्यक्ष? अब बड़ा सवाल यह है कि जिस कन्हैया कुमार के पार्टी मे आए अभी जुम्मा-जुम्मा चार दिन हुआ है उसे अध्यक्ष क्यों बनाया जाएगा.इसपर बिहार के वरिष्ठ पत्रकार शिवेद्र नारायण सिंह का कहना है कि कन्हैया कुमार राहुल गांधी के पसंद हैं. मोदी विरोध के लिए जाने जाते हैं उनका अंदाज और भाषण देने की शैली कार्यकर्ताओं में जोश भर सकता है. इसके साथ ही बिहार के बेगूसराय के रहने वाले कन्हैया कुमार सवर्ण जाति से होने के बावजूद दलितों के लिए आवाज बुलंद करते रहते हैं. इससे कांग्रेस को दो फायदा हो सकता है जहां वह दलितों को पार्टी के लिए गोलबंद कर सकते हैं तो सर्वणों को भी अपने साथ लाने में कामयाब होंगे! मुश्किलें भी कम नहीं हालांकि शिवेंद्र नारायण सिंह यह भी कहते हैं सबकुछ दो जोड़ दो चार नहीं है मतलब इतना आसान नहीं है. राहुल गांघी की पसंद होने के बावजूद कन्हैया कुमार के नाम पर बिहार कांग्रेस के सीनियर नेता सहमत नहीं होंगे. अगर उन्हें अध्यक्ष बना भी देते हैं तो बहुत कम उम्मीद है कि उनको पुराने कांग्रेसियो का सहयोग मिलेगा",politics
'अब उन्हें पता चल रहा होगा कि कैसा लगता है': अज़ान के दौरान वाराणसी में लाउडस्पीकर पर बजा हनुमान चालीसा,"लखनऊ: ऐसे समय में जबकि कर्नाटक और महाराष्ट्र में मस्जिदों में लाउडस्पीकर पर प्रतिबंध लगाने की मांग लगातार जोर पकड़ रही है, उत्तर प्रदेश के वाराणसी जिले में भारतीय जनता पार्टी (भाजपा) का कार्यकर्ता होने का दावा करने वाले एक व्यक्ति ने अपनी छत पर लाउडस्पीकर पर हनुमान चालीसा का पाठ करना शुरू कर दिया है. कथित तौर पर हनुमान चालीसा का पाठ मस्जिदों में पांच वक्त होने वाली अजान के दौरान किया जाता है. सुधीर सिंह प्रधानमंत्री नरेंद्र मोदी के लोकसभा क्षेत्र में संकट मोचन मंदिर के पास स्थित साकेत नगर कॉलोनी में रहते हैं. उनके फेसबुक प्रोफाइल में बताया गया है कि वे भाजपा कार्यकर्ता होने के साथ-साथ 'श्री काशी विश्वनाथ मुक्ति आंदोलन' के अध्यक्ष भी हैं. सुधीर सिंह ने मंगलवार को अपने फेसबुक पेज पर हनुमान चालीसा का पाठ करते हुए अपना और अन्य लोगों का एक वीडियो डाला, जबकि बैकग्राउंड में लाउडस्पीकर पर भजन बज रहा था. यह वीडियो सोशल मीडिया पर वायरल हो गया. उन्होंने मंगलवार को एक वीडियो संदेश भी पोस्ट किया, जिसमें दावा किया गया कि लाउडस्पीकर पर दिन में पांच बार हनुमान चालीसा बजाने का निर्णय उनके संगठन (मुक्ति आंदोलन) की बैठक में लिया गया था. उन्होंने वीडियो में कहा, 'पहले, हम सुबह सुप्रभातम (सबेरे बजने वाले संस्कृत भजनों या छंदों का संग्रह) के साथ उठते थे और अब, जब जागते हैं, तो अजान सुनाई दे रही होती थी. ये काशी है या काबा है, हमारी समझ में नहीं आ रहा है. उन्होंने आगे कहा, 'इसलिए, हमारी सबसे अपील है कि जहां भी मंदिर हों, माइक लगाए जाएं और पहले की तरह सुबह की शुरुआत सुप्रभातम और हनुमान चालीसा के साथ हो. हम चाहते हैं कि यह दोहराया जाए, ताकि यहां काशी की महक रहे और यह काबा में न बदल जाए. इस कदम के पीछे कारण पूछे जाने पर सुधीर सिंह ने दिप्रिंट से कहा कि जब सुप्रीम कोर्ट ने रात 10 बजे से सुबह 6 बजे के बीच लाउडस्पीकरों के इस्तेमाल पर प्रतिबंध लगाने के निर्देश जारी किए थे, तो मंदिरों में तो उनका इस्तेमाल बंद कर दिया गया लेकिन मस्जिदों में ऐसा नहीं हुआ. उन्होंने आगे कहा, 'हम इसका विरोध कर रहे हैं क्योंकि हमें अजान समझ नहीं आती. अब जब हम लाउडस्पीकर पर हनुमान चालीसा पाठ बजा रहे हैं, तो उन्हें भी पता लगा रहा होगा कि यह कैसा लगता है.' सुधीर सिंह ने दावा किया कि वह भाजपा से जुड़े हैं. विस्तार से बताने के लिए कहने पर उनका जवाब था, 'हमारे पास कोई पद नहीं है, कार्यकर्ता हैं.' भाजपा के प्रदेश प्रवक्ता राकेश त्रिपाठी ने दिप्रिंट को बताया कि उन्हें इस बात की कोई जानकारी नहीं है कि सुधीर सिंह पार्टी कार्यकर्ता हैं या नहीं. लाउडस्पीकर पर हनुमान चालीसा बजाने के उनके फैसले के बारे में प्रतिक्रिया पूछे जाने पर, त्रिपाठी ने कहा, 'जमीनी स्तर पर कानून का कड़ाई से पालन होना चाहिए और यदि इसकी आवाज तय सीमा से अधिक है तो कानून को अपना काम करना चाहिए.' दिप्रिंट की तरफ से संपर्क किए जाने यूपी के एडीजी (कानून-व्यवस्था) प्रशांत कुमार ने कहा कि सुधीर सिंह को 'कानून-व्यवस्था बनाए रखने' के लिए कहा गया है. उन्होंने कहा, 'किसी भी नई व्यवस्था की अनुमति नहीं दी जाएगी. अगर कोई नियम-कायदों का उल्लंघन करता है तो कानून अपना काम करेगा. उपयुक्त कार्रवाई की जाएगी.' योगी की नई सरकार में पूर्व सिविल सेवकों को जगह, जातीय संतुलन साधने में दिखी मोदी-शाह की छाप '101 मंदिरों में हनुमान चालीसा बजाएंगे' सुधीर सिंह ने दिप्रिंट से बातचीत में यह दावा भी किया कि उनके संगठन की योजना वाराणसी के 101 मंदिरों में हनुमान चालीसा बजाने की है. उन्होंने कहा, 'हम वाराणसी के 101 मंदिरों में लाउडस्पीकर पर हनुमान चालीसा बजाएंगे. और यह सिलसिला किसी के कोशिश करने पर भी नहीं रुकेगा. जो युवा गुमराह हो रहे हैं, उन्हें भी हमारी संस्कृति के करीब लाया जाएगा.' यह पूछे जाने पर कि क्या उनकी इस कोशिश से सांप्रदायिक सद्भाव बाधित नहीं होगा, उन्होंने कहा-’20 सालों से अजान सुन रहे हैं और सद्भाव बनाए रखने की जिम्मेदारी केवल हिंदुओं की ही नहीं, बल्कि मुसलमानों की भी है.' सुधीर सिंह ने आगे दावा किया कि प्रशासन ने उन्हें रोका नहीं है, और यहां तक कि इलाके के मुस्लिम निवासियों ने भी अब तक इस पर कोई आपत्ति नहीं जताई है. सुधीर सिंह 2020 में यह घोषणा करके चर्चा में आए थे कि वह वाराणसी की ज्ञानवापी मस्जिद के परिसर से 'शिवलिंग और पार्वती की मूर्ति को मुक्त कराने' के लिए एक आंदोलन शुरू करेंगे, और उनकी मांग थी कि मस्जिद को 'कहीं और स्थानांतरित किया जाए.' उसी साल फरवरी में उन्हें धारा 144 के उल्लंघन पर गिरफ्तार किया गया था, जब वह संकट मोचन मंदिर से काशी विश्वनाथ मंदिर तक 'दंडवत यात्रा' का नेतृत्व करने वाले थे. 'ऐसा माहौल भारत के लिए अच्छा नहीं' हालांकि, वाराणसी के एक प्रमुख मुस्लिम नेता मौलाना अब्दुल बातिन नोमानी, जिन्हें मुफ्ती-ए-बनारस भी कहा जाता है, ने दिप्रिंट को बताया कि लोग इस कृत्य से परेशान हैं. नोमानी ने दिप्रिंट को बताया, 'यह माहौल खासकर पिछले तीन सालों से बन रहा है, और यह भारत के लिए अच्छा नहीं है. अजान कोई अभी से नहीं बल्कि सालों से बजाई जा रही है-उन्हें परेशानी अब क्यों हो रही है? जबसे रात 10 बजे से सुबह 6 बजे के बीच अजान नहीं देने का निर्देश आया, तबसे हमने इसे दिन में पांच खास वक्त पर बजाना शुरू किया.' उन्होंने कहा, 'कुछ साल पहले, हमें बताया गया था कि केवल अनुमति वाली मस्जिदें ही लाउडस्पीकर पर अजान चला सकती हैं, और हमने स्थानीय पुलिस स्टेशन में विधिवत फॉर्म भरकर प्रशासन से अनुमति लेना शुरू कर दिया.' उन्होंने कहा, 'वे (सुधीर सिंह) माहौल खराब करने की कोशिश कर रहे हैं. मेरी मुस्लिम भाइयों से अपील है कि अजान इस तरह बजाएं जिससे लोगों को परेशानी न हो. यह गलत है और अल्लाह ऐसा उत्पीड़न लंबे समय तक जारी नहीं रहने देगा.' साथ ही जोड़ा, 'इस कृत्य के पीछे मूर्ख लोग हैं.' (इस खबर को अंग्रेजी में पढ़ने के लिए यहां क्लिक करें) मोदी के दोस्त और दुश्मन शरद पवार, कैसे केंद्र के साथ एमवीए के मध्यस्थ के रूप में उभरे हैं",politics
"भाजपा में जो घमासान मचा है उसे देखें जयराम ठाकुर, कांग्रेस पर न करें टिपण्णी: कुलदीप राठौर","मुख्यमंत्री जयराम ठाकुर द्वारा की गई टिप्पणी 'कांग्रेस का वजूद खत्म हो गया है' पर हिमाचल कांग्रेस के प्रदेश अध्यक्ष कुलदीप सिंह राठौर ने पलटवार किया (Kuldeep Rathore on CM Jairam statement) है. उन्होंने कहा कि मुख्यमंत्री द्वारा इस तरह की टिप्पणियां उनकी संकीर्ण सोच व मानसिकता को दर्शता है. शिमला: हिमाचल कांग्रेस प्रदेश अध्यक्ष कुलदीप सिंह राठौर ने मुख्यमंत्री जयराम ठाकुर पर पलटवार किया (Kuldeep Rathore on CM Jairam statement) है. उन्होंने कहा है कि कांग्रेस इस देश की सबसे पुरानी पार्टी है, जिसने देश को आजाद करवाने और देश को आधुनिक बनाने में बहुत बड़ा योगदान दिया है. उन्होंने कहा है कि लोकतंत्र में चुनावों में पार्टियों की हार जीत लगी रहती है, इसलिए मुख्यमंत्री जयराम का यह कहना कि कांग्रेस का वजूद खत्म हो गया है, उनकी संकीर्ण सोच व मानसिकता को दर्शता है. कुलदीप सिंह राठौर ने कहा कि मुख्यमंत्री शायद भूल गए है कि उन्हें प्रदेश के चार उप-चुनावो में करारी हार का मुंह देखना पड़ा है. धनबल और सत्ता के दुरुपयोग के बावजूद कांग्रेस ने भाजपा को उपचुनावों में धूल चटाई (Kuldeep Rathore attack cm jairam) है. उन्होंने कहा कि मुख्यमंत्री को पांच राज्यों के चुनाव परिणामों की नहीं, प्रदेश में अपनी चिंता करनी चाहिए. उन्होंने कहा कि उनका सिहासन डोल रहा है. प्रदेश में भाजपा के अंदर जो घमासान मचा हुआ है वह किसी से छुपा नहीं है. पीसीसी चीफ कुलदीप राठौर ने कहा है कि कांग्रेस ने देश में 70 साल तक राज किया है. कांग्रेस ने ही देश को आत्मनिर्भर बनाया है. इस दौरान बहुत से उतार चढ़ाव इस कांग्रेस ने देखे हैं. उन्होंने कहा कि आज जिस प्रकार से देश की परिसंपत्तियों को बेचा जा रहा (Kuldeep Rathore on assembly election) है, वह बहुत ही दुखदाई है. देश आने वाले समय में इस सबका जवाब भाजपा से मांगेगा और उन्हें इसका जवाब देना पड़ेगा. कुलदीप राठौर ने कहा कि प्रदेश में जयराम सरकार को अपनी कारगुजारियों का भी पूरा हिसाब किताब देना होगा. उन्होंने कहा कि जयराम सरकार की अकुशलता व फिजूलखर्ची ने प्रदेश को आज 70 हजार करोड़ के कर्ज में डुबो दिया (Kuldeep Rathore on CM Jairam statement) है. उन्होंने कहा कि भाजपा के नेता बढ़ती महंगाई व बेरोजगारी पर कोई बात नहीं करती. उन्होंने कहा कि लोगों की समस्याओं के प्रति भाजपा पूरी तरह संवेदनहीन हो चुकी है. कुलदीप ने कहा कि प्रदेश में चुनाव नजदीक आते देख मुख्यमंत्री जिस तरह से घोषणाएं करते जा रहे हैं, वह कभी पूरी होने वाली नहीं है. उन्होंने कहा कि इन घोषणाओं के लिए सरकार के पास धन ही नहीं (Kuldeep Rathore on assembly election) है. किसान-बागवान से लेकर आम लोग, कारोबारी, बेरोजगार सभी परेशान हैं. कर्मचारियों का उत्पीड़न किया जा रहा है. सरकार मौज-मस्ती में डूबी हुई है. उन्होंने कहा कि प्रदेश के लोग विधानसभा चुनावों में भाजपा को सत्ता से बाहर करने का पूरा मन बना चुके हैं और अब वह समय बहुत ही निकट है. : मुख्य सचिव पर भ्रष्टाचार के आरोप और पुलिस भर्ती पर राठौर ने सरकार को घेरा, निष्पक्ष जांच की उठाई मांग",politics
"हिमाचल में मुफ्त बिजली की घोषणा, केजरीवाल मॉडल की नकल कर रही है सरकार :सिसोदिया","नई दिल्ली/टीम डिजिटल। हाल ही में मुख्यमंत्री जयराम ठाकुर को बदले जाने की बात कहने के बाद शुक्रवार को एक बार फिर से दिल्ली सरकार के उप-मुख्यमंत्री एवं आप के वरिष्ठ नेता मनीष सिसोदिया ने भाजपा की हिमाचल सरकार को कठघरे में खड़ा किया है। उन्होंने हिमाचल सरकार द्वारा मुफ्त बिजली एवं पानी तथा महिलाओं के लिए बस किराए में 50 फीसदी की छूट की घोषणा को केजरीवाल मॉडल की नकल करार दिया। उन्होंने हिमाचल के लोगों से मुख्यमंत्री की इन घोषणाओं के जाल में नहीं फंसने को कहा। उन्होंने राज्य के लोगों से चुनाव में आप के पक्ष में मतदान करने की अपील की। जनता की समस्याओं को दूर कराना हमारी प्राथमिकता: मनोज तिवारी प्रेस वार्ता के दौरान सिसोदिया ने सीधेतौर पर आरोप लगाया कि हिमाचल प्रदेश की भाजपा सरकार अरङ्क्षवद केजरीवाल के शासन मॉडल की 'नकल रही है। उन्होंने कहा कि राज्य में विधानसभा चुनाव से पहले भाजपा सरकार द्वारा की गई घोषणाएं लोगों की 'आंखों में धूल झोंकने की कोशिश के अलावा कुछ भी नहीं दिखाई दे रही है। क्योंकि भगवा पार्टी हमेशा से कहती रही है कि वह बिजली समेत अन्य चीजें मुफ्त में देने के विरूद्ध है। भाजपा उन सारी घोषणाओं को वापस ले लेगी,सत्ता में वापस आने के बाद सिसोदिया ने दावा किया कि हिमाचल प्रदेश में सत्ता में वापस आने के बाद भाजपा उन सारी घोषणाओं को वापस ले लेगी, जो भाजपा सरकार के हिमाचल के मुख्यमंत्री ने की हैं। सिसोदिया ने कहा कि भाजपा की हिमाचल सरकार ने जो घोषणाएं की हैं, वह केजरीवाल के शासन मॉडल की आंशिक रूप से नकल करने की कोशिश है। उन्होंने चुनाव को ध्यान में रखते हुए राज्य में केजरीवाल के शासन मॉडल की नकल करने का नाटक शुरू कर दिया है। उन्होंने कहा कि भाजपा और उसके 'मित्र दल 18 राज्यों में सत्ता में हैं, लेकिन उन्होंने उनमें से किसी भी राज्य में सस्ती बिजली उपलब्ध कराने के बारे में नहीं सोचा। उन्होंने कहा कि हर जगह भाजपा कहती है कि बिजली मुफ्त नहीं होनी चाहिए। वे मुफ्त की ऐसी चीजों का मजाक उड़ाते हैं। वे कहते हैं कि मुफ्त की चीजें राष्ट्रविरोधी हैं। केजरीवाल ने भी ट्वीट के जरिये भाजपा एवं हिमाचल सरकार पर निशाना साधा है वहीं मुख्यमंत्री एवं आप के राष्ट्रीय संयोजक अरविंद केजरीवाल ने भी ट्वीट के जरिये भाजपा एवं हिमाचल सरकार पर निशाना साधा है। उन्होंने ट्वीट किया कि दिल्ली की नकल करके आज हिमाचल की भाजपा सरकार ने ये घोषणाएं की हैं। भाजपा ये एलान सभी भाजपा शासित रा'यों में करे। नहीं तो लोग मानेंगे कि आप के खौफ से चुनाव के पहले ये फर्जी घोषणाएं की हैं, चुनाव के बाद ये वापिस ले लेंगे। उन्होंने सिसोदिया के बयान को टैग भी किया। उल्लेखनीय है कि इससे पहले दिन में चंबा में एक कार्यक्रम को संबोधित करते हुए हिमाचल प्रदेश के मुख्यमंत्री जयराम ठाकुर ने घोषणा की कि उनकी सरकार ने 125 यूनिट तक मुफ्त बिजली देने तथा ग्रामीण क्षेत्रों में पानी का बिल माफ करने का निर्णय लिया है। उन्होंने यह भी कहा कि उनकी सरकार ने बसों में महिलाओं के लिए किराया आधा करने का फैसला किया है।",politics
कौन होगा बिहार कांग्रेस का नया अध्यक्ष? कन्हैया कुमार भी दौड़ में शामिल,"पटना: बिहार कांग्रेस अध्यक्ष मदन मोहन झा के इस्तीफे के बाद अब कांग्रेस में नए सेनापति की तलाश शुरू हो गई है. ऐसे में अध्यक्ष को लेकर चर्चा का बाजार भी गरम है. इधर, कहा जा रहा है कि कांग्रेस इस दौर में ऐसे सेनापति को कमान सौंपने की तैयारी में है, जिससे सामाजिक समीकरण को भी साधा जाए और गठबंधन के इस दौर में हैसियत भी न घटे. वैसे माना यह भी जा रहा है कि कांग्रेस आलाकमान इस मुद्दे पर चौंकाने वाला फैसला भी ले सकते हैं. कांग्रेस अध्यक्ष को लेकर ऐसे तो कई नाम चर्चा में हैं, लेकिन कुछ नाम रेस में काफी आगे हैं. वामपंथी नेता रहे कन्हैया कुमार भी अध्यक्ष की दौड़ में बताए जा रहे हैं. कन्हैया भूमिहार जाति से आते हैं तथा अच्छे वक्ता भी हैं. ऐसे में कन्हैया का चेहरा भी जाना पहचाना है. हालाकि सूत्रों का कहना कि कन्हैया का अध्यक्ष बनना इतना आसान नहीं है. कांग्रेस के वरिष्ठ नेता कन्हैया को स्वीकार करेंगे इसके आसार कम हैं. ऐसे में कन्हैया का अध्यक्ष बनना आसान नहीं है. सूत्र बताते हैं कि अध्यक्ष बनने की दौड़ में कुटुंबा विधायक विधायक राजेश राम, पूर्व सांसद रंजीता रंजन, राज्यसभा सांसद अखिलेश सिंह भी आगे हैं. वैसे, विजय शंकर दुबे भी इस रेस में बताए जा रहे हैं लेकिन इस बार भी ब्राह्मण अध्यक्ष बनें इसकी संभावना कम है. सूत्रों का कहना है कि कांग्रेस बिहार में सवर्णों की राजनीति करती रही है. ऐसे में कांग्रेस इस बार भी सवर्ण अध्यक्ष बनाकर सवर्णों को साधने की कोशिश करेगी. राज्यसभा सांसद अखिलेश सिंह और कन्हैया कुमार भूमिहार जाति से आते हैं. ऐसे में तर्क दिया जा रहा है कि सवर्ण अध्यक्ष के हटने के बाद कांग्रेस राजेश राम को भी अध्यक्ष बनाकर दलित मतदाताओं को साधने की कोशिश कर सकती है. वैसे, किसी भी नाम को लेकर कांग्रेस के अंदर फूट दिखाई दे रही है. किसी भी नाम पर ऐसा नहीं है कि कांग्रेस में नाराजगी देखने को नहीं मिले. वरिष्ठ कांग्रेस नेताओं का तर्क है कि बिहार कांग्रेस की कमान ऐसे नेता को दी जाए जो जनता की भी पसंद हो. बहरहाल, बिहार कांग्रेस अध्यक्ष को लेकर इतना तय है कि अध्यक्ष कोई भी बने, उसकी राह आसान नहीं रहने वाली है. अध्यक्ष बनते ही विरोधी खेमा तैयार हो जाएगा. ऐसे में माना जा रहा कांग्रेस आलाकमान द्वारा अध्यक्ष को लेकर लिया गया फैसला चौंकाने वाला भी हो सकता है.",politics
पेट्रोल सब्सिडी पर सियासतः बीजेपी के वार पर कांग्रेस का पलटवार,"झारखंड में पेट्रोल सब्सिडी योजना पर राजनीति चरम पर है. गरीबों की किफायती पेट्रोल पर सियासी आग लग गयी है. पेट्रोल की कीमत पर राजनीति जारी है. इसको लेकर बीजेपी ने मौजूदा सरकार को निशाने पर लिया है तो कांग्रेस ने बीजेपी पर पलटवार किया है.  रांचीः झारखंड सरकार ने गरीबों के लिए पेट्रोल सब्सिडी योजना चला रही है. जिसके तहत अधिकतम 10 लीटर प्रतिमाह पेट्रोल खरीदने पर प्रति लीटर 25 रुपये की सब्सिडी उन्हें मिलेगी. गरीबों के लिए शुरू की गई इस योजना पर शुरू से ही सियासत होती रही है. विपक्ष सरकार की मंशा पर सवाल उठाती रही है, वहीं सरकार के सहयोगी दल कांग्रेस ने इसको लेकर पलटवार किया है. इसे भी पढ़ें- Petrol Subsidy Scheme: बीपीएल कार्डधारियों में भ्रम की स्थिति! कांग्रेस का आरोप- बीजेपी के प्रोपेगेंडा से हिचक रहें गरीब पेट्रोल सब्सिडी योजना इसको लेकर झारखंड में राजनीति हो रही है. सरकार की इस योजना को राज्य में 26 जनवरी शुरू की गई है. शुरुआत में तो इसका लाभ लेने के लिए दो पहिया वाहन रखनेवाले गरीबों ने रुचि दिखाई. लेकिन धीरे धीरे सब्सिडी की जटिल प्रक्रिया के कारण लोग सब्सिडी का लाभ नहीं ले रहे हैं. हकीकत यह है कि जनवरी में 1.15 लाख लोगों ने इसका लाभ लिया मगर मार्च में संख्या घटकर 23 हजार के करीब हो गई है. पेट्रोल सब्सिडी पर सियासतः गरीबों के लिए शुरू की गई इस योजना पर शुरू से ही सियासत होती रही है. अब तीन महीने के अंदर इस योजना के प्रति लोगों की उदासीनता सामने आ रही है तो विपक्ष को सरकार पर हमला बोलने का मौका मिल गया है. बीजेपी प्रदेश प्रवक्ता प्रतुल शाहदेव ने सरकार की मंशा पर सवाल खड़ा करते हुए कहा है कि गरीबों को सब्सिडाइज्ड रेट पर सरकार पेट्रोल देना नहीं चाह रही है, इसलिए ऐसी जटिल प्रक्रिया बनाया गया है कि लोग इसका लाभ नहीं ले पाएंगे. उन्होंने कहा कि जागरुकता फैलाने का काम सरकार का है मगर विभाग अन्य योजनाओं में खुब प्रचार करती है और पेट्रोल सब्सिडी पर चुप है आखिर ऐसा क्यों. इधर सरकार की सहयोगी दल कांग्रेस ने जागरुकता की कमी के कारण सब्सिडी का लाभ लेने वालों की संख्या कम होने को स्वीकारते हुए संगठन और सरकार स्तर पर इसे जागरुकता कार्यक्रम चलाने की बात कही है. कांग्रेस नेता राजीव रंजन ने बीजेपी के आरोप पर पलटवार करते हुए कहा कि बीजेपी को भी लोगों को जागरूक करने में आगे आना चाहिए ना कि इसपर सिर्फ और सिर्फ राजनीति करनी चाहिए.",politics
यूपीएससी के नए अध्यक्ष मनोज सोनी के भाजपा और आरएसएस से क़रीबी संबंध रहे हैं,"ऐसा बताया जाता है कि जब नरेंद्र मोदी गुजरात के मुख्यमंत्री थे, तो मनोज सोनी उनके भाषण लेखकों में से एक थे. नरेंद्र मोदी से नज़दीकी के चलते उन्हें 'छोटे मोदी' भी कहा जाता है. अब यूपीएससी अध्यक्ष के तौर पर उनकी नियुक्ति को विभिन्न आयोगों और केंद्रीय संस्थानों का भगवाकरण किए जाने के रूप में देखा जा रहा है. नई दिल्लीः संघ लोक सेवा आयोग (यूपीएससी) के नए अध्यक्ष मनोज सोनी के भाजपा और राष्ट्रीय स्वयंसेवक संघ (आरएसएस) से करीबी संबंध हैं और वह गुजरात के एक धार्मिक संप्रदाय से भी जुड़े हुए हैं. ऐसा माना जाता है कि जब नरेंद्र मोदी गुजरात के मुख्यमंत्री थे, तो मनोज सोनी उनके भाषण लेखकों में से एक थे. नरेंद्र मोदी से करीबी की वजह से उन्हें 'छोटे मोदी' कहा जाता है. सोनी इससे पहले वडोदरा की एमएस यूनिवर्सिटी के वाइस चांसलर रह चुके हैं. वह यह पद संभालने वाले देश के सबसे कम उम्र के शख्स थे. ख़बरों के मुताबिक, उन्होंने वाइस चांसलर के रूप में आरएसएस और भाजपा के लोगों को यूनिवर्सिटी द्वारा लिए गए कई महत्वपूर्ण फैसलों को प्रभावित करने की अनुमति दी. दूसरी तरफ 'इन सर्च ऑफ ए थर्ड स्पेस' किताब में सोनी ने हिंदुत्व के नैरेटिव के अनुरूप 2002 गुजरात दंगों को तोड़-मरोड़कर पेश किया. सोनी बचपन से ही स्वामीनारायण संप्रदाय के अनुपम मिशन से जुड़े हुए थे. जनवरी 2020 में उन्हें 'निष्कर्म कर्मयोगी' की उपाधि दी गई. टाइम्स ऑफ इंडिया की रिपोर्ट के मुताबिक, एक साधारण पृष्ठभूमि से ताल्लुक रखने वाले सोनी ने मुंबई में अगरबत्ती बेचने से लेकर 2005 में एमएस यूनिवर्सिटी में देश के सबसे कम उम्र के कुलपति बनने तक का सफर तय किया है. उनकी शैक्षणिक योग्यता की बात करें तो उन्होंने इंटरनेशनल रिलेशंस स्टडीज में विशेषज्ञता के साथ राजनीति विज्ञान की पढ़ाई की है. उन्होंने बारहवीं (विज्ञान) की परीक्षा में असफल रहने के बाद राज रत्न पीटी पटेल कॉलेज में आर्ट्स से पढ़ाई की. उन्होंने 'पोस्ट-कोल्ड वार इंटरनेशनल सिस्टमैटिक ट्रांजिशन' शीर्षक से और भारत-अमेरिका संबंधों में पीएचडी की डिग्री हासिल की. उन्होंने पढ़ाई के बाद सरदार पटेल यूनिवर्सिटी में पढ़ाया. उनकी पढ़ाई अनुपम मिशन द्वारा फंडेड थी. उनकी डॉक्टरेट के शोध के बारे में बताते हुए यूपीएससी ने सोनी को लेकर उनके प्रोफाइल में लिखा है, '1992 और 1995 के दौरान अपनी तरह का अध्ययन.' यूपीएससी के मुताबिक, उनके शोध को बाद में 'अंडरस्टैंडिंग द ग्लोबल पॉलिटिकल अर्थक्वेक' शीर्षक से एक किताब के रूप में प्रकाशित किया गया. पूर्व में यूपीएससी के अध्यक्ष आमतौर पर प्रख्यात शिक्षाविद होते थे, जिनका बेहतरीन अकादमिक और पेशेवर रिकॉर्ड होता था. अक्सर ये नौकरशाह होते थे. सोनी अब अखिल भारतीय सेवाओं में नियुक्तियों का जिम्मा संभालेंगे तो ऐसी आशंका है कि उनके फैसले राजनीतिक रूप से प्रभावित होंगे और सभी महत्वपूर्ण पदों पर एक विशेष विचारधारा से जुडे़ लोगों की नियुक्तियां होंगी. द वायर से बातचीत में दिल्ली यूनिवर्सिटी के शिक्षक और स्तंभकार अपूर्वानंद ने कहा, 'इस तरह के शख्स की यूपीएससी के अध्यक्ष पद पर पदोन्नति का स्पष्ट अर्थ है कि अब यह संस्थान जिसे आमतौर पर राजनीतिक विचारधाराओं से मुक्त होना चाहिए, अब यहां निष्पक्ष नियुक्तियां नहीं होंगी. यह स्पष्ट है कि पहले लेटरल एंट्रीज शुरू की गई, अब सभी महत्वपूर्ण पदों पर नियुक्तियां एक निश्चित विचारधारा के लोगों की होंगी.'",politics
नगर निगम कार्यकारिणी में छह सदस्यों का शनिवार को होगा चुनाव,"मुरादाबाद,वरिष्ठ संवाददाता। नगर निगम कार्यकारिणी का चुनाव शनिवार को होगा। कार्यकारिणी में भाजपा के तीन समेत छह पार्षद सदस्य नए सिरे से चुने जाएंगे। भाजपा के तीन, सपा के दो और कांग्रेस के एक सदस्य का कार्यकाल पूरा हो चुका है। लिहाजा नए सदस्यों के चयन के लिए कल चुनावी प्रक्रिया शुरु होगी। सदस्यों के नामों के लिए तीनों दलों में मंथन चल रहा है। हालांकि कार्यकारिणी में चुनाव के लिए आम राय से सहमति बनाने के प्रयास हो रहे है। कार्यकारिणी में सबसे ज्यादा मंथन भाजपा में है। मेयर के अलावा कार्यकारिणी में बारह में से छह सदस्य भाजपा के है। इनमें से तीन का कार्यकाल पूरा हो चुका है। भाजपा में इनकी जगह तीन नए पार्षदों को कार्यकारिणी में शामिल किया जाएगा। इसी तरह सपा से दो और एक सदस्य कांग्रेस का होगा। दलों में नए नाम तय करने के लिए सियासी दलों के नेता सोच विचार में डूबे हुए है। पूरे दिन दलों में चला मंथन भाजपा की ओर से कार्यकारिणी उपाध्यक्ष राजेश गुप्ता, प्रभात सक्सेना व प्रेम प्रजापति को हटने पर सहमति बनी है। पर नए नामों पर अभी विचार हो रहा है। शुक्रवार को मेयर कैंप कार्यालय पर मेयर विनोद अग्रवाल व महानगर अध्यक्ष धर्मेन्द्र मिश्रा आदि भाजपाइयों ने विचार विमर्श किया। जबकि कांग्रेस में पार्षद नदीम के नाम पर सहमति बन चुकी है। पर सपा में भी दो पार्षद बाहर होंगे और नए शामिल होंगे। सपा में दो नामों पर मंथन चल रहा है। नाम वापसी में तय हो जाएगी कार्यकारिणी की तस्वीर मुरादाबाद। शनिवार को सुबह कार्यकारिणी चुनाव होगा। मेयर विनोद अग्रवाल का कहना है कि पीलीकोठी कैंप आफिस पर सुबह 10 बजे से प्रक्रिया शुरू होगी। सुबह 10.30 बजे नामांकन होगा। इसके बाद 11.30 बजे तक नाम वापसी का समय रखा जाएगा। हालांकि जानकारों का कहना है कि कार्यकारिणी में नामांकन में नाम वापसी में कार्यकारिणी की नई तस्वीर तय हो जाएगी। हालांकि सपा के रुख से चुनाव को लेकर अभी दुविधा बनी हुई है। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
मुख्यमंत्री निवास पर तोड़फोड़ के आरोपियों का हुआ सम्मान,"नई दिल्ली, वरिष्ठ संवाददाता। मुख्यमंत्री अरविंद केजरीवाल के निवास स्थान पर तोड़फोड़ करने के आरोपी भाजपा कार्यकर्ताओं को लेकर एक बार फिर सियासत गर्मा गई है। शुक्रवार को दिल्ली प्रदेश भाजपा की ओर से उन आठ कार्यकर्ताओं का स्वागत और सम्मान किया गया, जिन्हें तोड़फोड़ के आरोप में जेल भेजा गया था।  इन सभी कार्यकर्ताओं को हाल ही में जमानत मिली है। इन सभी कार्यकर्ताओं के सम्मान को लेकर आम आदमी पार्टी की ओर से भाजपा पर निशाना साधा गया है। आम आदमी पार्टी की विधायक आतिशी ने भाजपा पर आरोप लगाया है कि भाजपा गुंडों और असामाजिक तत्वों को संरक्षण देती है। आतिशी ने कहा कि मुख्यमंत्री के निवास पर तोड़फोड़ करने वाले लोगों को सम्मानित करके भाजपा ने यह संदेश दिया है कि वह इसी तरह तोड़फोड़, गुंडई करने वाले कार्यकर्ताओं को सम्मानित करेगी और आगे बढ़ाएगी। पत्रकारों से बातचीत में आतिशी ने कहा कि इससे साफ है कि भाजपा देश में क्या माहौल बनाना चाहती है। उसका असली चेहरा क्या है। उन्होंने कहा कि यह कोई पहला मामला नहीं है। कुछ दिन पहले करावल नगर के यूजीआर में तोड़फोड़ की गई। उससे पहले मनीष सिसोदिया के घर पर तोड़फोड़ हुई। दिसंबर 2020 में जलबोर्ड के दफ्तर में भी तोड़फोड़ की गई। कार्यकर्ताओं का स्वागत करते हैं प्रदेश भाजपा अध्यक्ष आदेश गुप्ता ने सभी कार्यकर्ताओं के सम्मान समारोह को लेकर कहा कि किसी के खिलाफ विरोध प्रदर्शन करना कोई अपराध नहीं है। मुख्यमंत्री अरविंद केजरीवाल की ओर से कश्मीरी पंडितों को लेकर दिए गए बयानों के खिलाफ प्रदर्शन किया गया था, जिसके बाद हमारे कार्यकर्ताओं को जेल भेजा गया। सभी कार्यकर्ताओं को जमानत मिल गई है, जिसके बाद हमनें उनका सम्मान किया है। For Hindustan : हिन्दुस्तान ई-समाचार पत्र के लिए क्लिक करें epaper.livehindustan.com",politics
"Ashok Chandna targeted BJP: खेल मंत्री अशोक चांदना ने इशारों में बीजेपी पर साधा निशाना, कहा ये करते हैं मजहबी सियासत","धौलपुर में राजाखेड़ा विधानसभा क्षेत्र के विधायक रोहित बोहरा के होली मिलन समारोह में निजी प्रतिष्ठान पर शिरकत करने पहुंचे खेल मंत्री अशोक चांदना ने गहलोत सरकार की उपलब्धियों का जमकर बखान किया. साथ ही चांदना ने बिना नाम लिए इशारों में भाजपा पर निशाना साधते हुए (Sports Minister Ashok Chandna targeted BJP) मजहबी सियासत करने का आरोप लगाया है. धौलपुर. राजाखेड़ा विधानसभा क्षेत्र के कांग्रेसी विधायक रोहित बोहरा की ओर से आयोजित होली मिलन समारोह आयोजित किया गया. इक दौरान शिक्षा मंत्री बीडी कल्ला, पीडब्ल्यूडी मंत्री भजन लाल जाटव एवं खेल मंत्री अशोक चांदना ने राज्य सरकार की कल्याणकारी योजनाओं का जमकर बखान किया. इस बीच खेल मंत्री अशोक चांदना ने मीडिया से बातचीत करते हुए बिना नाम लिए भारतीय जनता पार्टी (Sports Minister Ashok Chandna targeted BJP) पर निशाना साधा. उन्होंने कहा कि कुछ प्रायोजित लोग हैं, जिनकी रोजी-रोटी दंगों से चलती है. चांदना ने कहा कि ऐसे प्रायोजित लोग प्रदेश में इस तरह का माहौल बना रहे हैं. इनकी राजनीति इसी पर चलती है. उन्होंने कहा कि देश में जिस प्रकार से इकनॉमी गिर रही है, महंगाई बढ़ रही है, इन सबके बीच कुछ ताकतें इस तरह का प्रयास करती रहती हैं. समाज का ध्यान भटका कर सांप्रदायिकता से जोड़ा जा रहा है. राजस्थान का भाईचारा एवं सांप्रदायिक सौहार्द हमेशा से बना रहा है. उन्होंने कहा सूबे के मुख्यमंत्री अशोक गहलोत के नेतृत्व में किसी भी प्रकार की हिंसा एवं वारदात से सख्ती से निपटा जाएगा. इससे पहले उन्होंने कहा खेल के क्षेत्र में राज्य सरकार सराहनीय काम कर रही है. विशेषकर ग्रामीण क्षेत्र के 26 लाख 85 हजार खिलाड़ियों को मौका दिया जाएगा. जिसके लिए राज्य सरकार ने 40 से 45 करोड़ का बजट भी स्वीकृत किया है.",politics
एनडीएमसी अपने पार्क में विकसित कर रही है सिंथेटिक ईपीडीएम ट्रैक,"नई दिल्ली। टीम डिजिटल। स्वच्छ भारत मिशन के दृष्टिकोण और आजादी का अमृत महोत्सव के तहत नई दिल्ली नगरपालिका परिषद (एनडीएमसी) ने अपने पार्कों व उद्यानों को विकसित करने की शुरूआत कर दी है। दरअसल नेहरू पार्क में में सैर करने वालों की ओर से प्रशंसा मिलने के बाद एनडीएमसी ने सभी पार्कों में समान पैटर्न को विकसित करने का निर्णय लिया है। जिसके बाद जहां संजय झील और लोधी गार्डन में सिंथेटिक ईपीडीएम ट्रैक बनाया जाएगा, वहीं नेहरू पार्क में दौडऩे के लिए विशेष रूप से रनिंग सिंथेटिक ईपीडीएम टै्रक बनेगा। इसकी जानकारी शुक्रवार को एनडीएमसी के उपाध्यक्ष सतीश उपाध्याय ने दी। बिटुमिनस कंक्रीट वॉकवे पर सिंथेटिक ईपीडीएम जॉगिंग ट्रैक प्रदान किया जाएगा उपाध्याय ने परियोजना का विवरण देते हुए कहा कि सिंथेटिक ईपीडीएम ट्रैक जॉगिंग ट्रैक को दोनों तरफ क्षतिग्रस्त रेड्स और स्टोन फ्लोरिंग और फैंसी कर्ब स्टोन को हटाने के बाद मौजूदा पैदल मार्ग पर उपलब्ध कराया जाएगा। उन्होंने आगे कहा कि वॉकवे की लंबाई लगभग 1750 मीटर और 1.5 मीटर चौड़ी है। जबकि सिंथेटिक ईपीडीएम जॉगिंग ट्रैक, लोधी गार्डन में मौजूदा रेड्स और स्टोन फ्लोरिंग वॉकवे को परेशान किए बिना मौजूदा बिटुमिनस कंक्रीट वॉकवे पर सिंथेटिक ईपीडीएम जॉगिंग ट्रैक प्रदान किया जाएगा। मौजूदा कच्चा पैदल मार्ग का उपयोग लाल और पत्थर के ट्रैक से डायवर्सन के लिए किया जाएगा जो लाल पत्थर के पैदल मार्ग के समानांतर है। उन्होंने कहा कि पैदल मार्ग की लंबाई लगभग 2750 मीटर और चौड़ाई साइट पर उपलब्ध स्थान के अनुसार 2 मीटर से 3 मीटर होगी। स्पाइक्स जूते के उपयोग से ट्रैक को हो रहा है नुकसान : उपाध्याय उपाध्याय ने बताया कि नेहरू पार्क में सिंथेटिक ईपीडीएम जॉगिंग ट्रैक के सफल क्रियान्वयन के बाद सिंथेटिक ईपीडीएम रनिंग ट्रैक (विशेष रूप से दौडऩे के लिए) बनाया जाएगा क्योंकि नेहरू पार्क में एथलीटों/छात्रों/धावकों सहित फुटफॉल में काफी वृद्धि हुई है। उनके द्वारा स्पाइक्स जूते का उपयोग किए जाने से ट्रैक को नुकसान हो रहा है। रनिंग ट्रैक 15 मिमी मोटी पूर्ण पीयू में ईपीडीएम सिंथेटिक ट्रैक से बना है क्योंकि शीर्ष परत (6 मिमी मोटी) का निर्माण नेहरू पार्क में सार्वजनिक उपयोग के लिए सार्वजनिक उपयोग के लिए पहली बार 4 लेन के साथ लगभग 160 मीटर लंबाई में चलने के लिए किया जाएगा। सिंथेटिक रनिंग ट्रैक आम जनता के लिए स्टेडियम में एथलेटिक ट्रैक के रूप में अच्छा होगा, जिसे 4 खिलाडिय़ों द्वारा किया जाएगा। पर्यावरण अनुकूल होंगे जॉगिंग ट्रैक उपाध्याय ने बताया कि टेराकोटा रंग में आरामदायक सैर और धूल मुक्त ट्रैक के लिए यह पर्यावरण के अनुकूल जॉगिंग ट्रैक होगा। उन्होंने यह भी बताया कि मौजूदा पेड़ों को परेशान नहीं किया जाएगा और मौजूदा पेड़ों के आसपास उचित सांस लेने की जगह भी छोड़ी जाएगी। इन परियोजनाओं की कुल अनुमानित लागत लोधी गार्डन में 2.5 करोड़ रुपए, संजय झील में 1.6 करोड़ रुपए और नेहरू पार्क में 60 लाख रुपए होगी और निविदा औपचारिकताएं पूरी होने के बाद जल्द ही कार्य सौंपा जाएगा।",politics
स्कूल मैनेजमेंट कमेटी को अधिक मजबूत बनाने की जरूरत : सिसोदिया,"नई दिल्ली, प्रमुख संवाददाता। नए शैक्षिक सत्र में स्कूल मैनेजमेंट कमेटी (एसएमसी) की कार्यप्रणाली को बेहतर करने के उद्देश्य से शुक्रवार को उप मुख्यमंत्री मनीष सिसोदिया की अध्यक्षता में बैठक हुई।",politics
"अपणुं उत्तराखंडः दिनभरै खास खबर, एक नजर मा","सीएम धामी ना उत्तरकाशी मा करि बिस्सू मेला कू शुभारंभ, गणेश जोशी ना राहुल और सोनिया गांधी पर साधी निशाना, राजकीय बीडी पांडे अस्पताल मा सिटी स्कैन मशीन कू शुभारंभ, गणेश जोशी का आवास कू घेराव करलि महिला कांग्रेस, एडीआरएम मुरादाबाद ना ऋषिकेश रेलवे स्टेशन कू करि निरीक्षण.. पैढ़ा दिनभरै की खास खबर बस एक क्लिक मा. 1. सीएम धामी ना उत्तरकाशी मा करि बिस्सू मेला कू शुभारंभ: मुख्यमंत्री पुष्कर सिंह धामी ना उत्तरकाशी का जखोल पौंचि सोमेश्वर मंदिर मा आयोजित बिस्सू मेला कू करि शुभारंभ, अपणा संबोधन मा सीएम धामी ना बोली- मेला खेला छिन हमरी लोकसंस्कृति का संवाहक, रवाई जौनसार की लोकसंस्कृति की च अपणी विशेष पहचान. 2. गणेश जोशी ना राहुल और सोनिया गांधी पर साधी निशाना: उत्तराखंड का कृषि मंत्री गणेश जोशी ना मसूरी मा आयोजित एक कार्यक्रम मा कांग्रेस पर जमकर निशाना साधी, गणेश जोशी ना अपणा संबोधन मा कांग्रेस थै बताई डूबदु जहाज, कांग्रेस का पूर्व राष्ट्रीय अध्यक्ष राहुल गांधी थै जोशी ना बोली पप्पू और सोनिया गांधी थै बताई बबली. 3. राजकीय बीडी पांडे अस्पताल मा सिटी स्कैन मशीन कू शुभारंभ: नैनीताल का राजकीय बीडी पांडे अस्पताल मा सिटी स्कैन मशीन कू शुभारंभ, स्वास्थ्य मंत्री डॉ. धन सिंह रावत ना वीडियो कॉन्फ्रेंसिंग का जरिये सिटी स्कैन मशीन कू करि विधिवत शुभारंभ, दो करोड़ कि लागत से अस्पताल मा स्थापित किये ग्या सीटी स्कैन मशीन. 4. 81 डॉक्टरों थै मेडिकल कॉलेज श्रीनगर ना करि रिलीव: उत्तराखंड का सरकारी अस्पतालों मा जल्द ही डॉक्टरों की कमी होली दूर, मेडिकल कॉलेज श्रीनगर से 81 डॉक्टरों ना पूरी करि अपणी जेआरशिप, अब यि 81 हॉक्टर सीएचसी और पीएचसी अस्पतालों मा द्याला अपनी सेवा, डॉक्टरों थै मेडिकल कॉलेज से किये ग्या रिलीव. 5. गणेश जोशी का आवास कू घेराव करलि महिला कांग्रेस: कैबिनेट मंत्री गणेश जोशी की राहुल और सोनिया गांधी पर कईं टिप्पणी से कांग्रेसियों मा आक्रोश, भौल कांग्रेस महिला मोर्चा अपणा राष्ट्रीय नेताओं का खिलाफ दियां बयान पर गणेश जोशी का आवास कू करलि घेराव, महिला कांग्रेस ना अपणा बयान पर गणेश जोशी से करि माफी मंगणा की मांग. 6. एडीआरएम मुरादाबाद ना ऋषिकेश रेलवे स्टेशन कू करि निरीक्षण: योग नगरी रेलवे स्टेशन बनणा का बाद व्यवस्थाओं थै नजरअंदाज कना छिन अधिकारी, साफ सफै से लेकर सुरक्षा तका का रेलवे स्टेशन मा नि छिन पुख्ता इंतजाम, एडीआरम मुरादाबाद का निरीक्षण का दौरान ऋषिकेश रेलवे स्टेशन मा दिखिन भारी अव्यवस्थाएं, एडीआरएम ना अधिकारियों थै व्यवस्था बनाण का दिनी निर्देश. 7. पौड़ी मा महिलाओं ना ई-श्रम पोर्टल शिविर मा करि हंगामा: जिला मुख्यालय पौड़ी मा ई श्रम पोर्टल पंजीकरण शिविर मा दिखेन भारी अनियमितताएं, शिविर मा अधिकारियों का रवैया से नाखुश दिखिन महिलाएं, दूर दूराज से शिविर मा पौंचि महिलाओं ना जमकर करि हंगामा, अधिकारियों थै सुणाई खरी खोटी. 8. नैनीताल मा पर्यटकों की कार दुर्घटनाग्रस्त: दिल्ली से नैनीताल घूमणा खुण अयां पर्यटकों की कार दुर्घटनाग्रस्त, घायलों थै स्थानीय लौखु की मदद से भेजे ग्या अस्पताल, कार मा दंपति और ऊकूं एक छुटु लड़का छाई सवार, भवाली का पास ह्ववाई यू सड़क हादसा, सबि घायलों की हालत खतरा से भैर. 9. बेरीनाग का हरीश ना Dream11 मा जितिन एक करोड़ रुपये: बेरीनाग का राईआगर निवासी हरीश कन्हैया एक ही रात मा बणगिन करोड़पति, ड्रीम इलेवन ऐप पर आईपीएल टीम बणेकि हरीश ना जीती एक करोड़ की धनराशि, राईआगर मा चाई की दुकान चलांदा छिन हरीश, पंजाब किंग्स और मुंबई इंडियन का बीच हुयां मैच मा हरीश ना जीतिन एक करोड़ रुपया. 10. केदारनाथ मा पिछला द्वि दिनों से हुणी च बर्फबारी: पिछला द्वि दिनों से केदारनाथ धाम मा रुक रुककर हुणि च बर्फबारी, यन मा एक बार फिर केदारधाम ना ओढ़ी बर्फ की चादर, वखि, यात्रा से शुरू हुण से पेलि बर्फबारी ना तैयारियों मा डाली खलल, 6 मई का दिन खुलला केदारनाथ धाम का कपाट.",politics
"हिमाचल भाजपा में AAP का खौफ, दिल्ली की नकल कर लोगों को गुमराह कर रहे CM जयराम : केजरीवाल","शिमला (योगराज): हिमाचल दिवस के मौके पर मुख्यमंत्री जयराम ठाकुर द्वारा प्रदेश की जनता के लिए 125 यूनिट फ्री बिजली और ग्रामीण क्षेत्रों में मुफ्त पानी देने का वायदा किया है। इसके अलावा महिलाओं को बस किराए में 50 प्रतिशत की छूट देने का ऐलान किया है। इन घोषणाओं के बाद भाजपा आम आदमी पार्टी के निशाने पर है। सीएम जयराम द्वारा की गईं घोषणाओं पर अब दिल्ली के मुख्यमंत्री अरविंद केजरीवाल ने निशाना साधा है। उन्होंने ट्वीट करते हुए लिखा कि दिल्ली की नकल करके आज हिमाचल की भाजपा सरकार ने ये घोषणाएं की हैं। भाजपा ये ऐलान सभी भाजपा शासित राज्यों में करे। नहीं तो लोग मानेंगे कि 'आप' के खौफ से चुनाव के पहले ये फर्जी घोषणाएं की हैं, चुनाव के बाद ये इन घोषणाओं को वापस ले लेंगे। ",politics
जब अमित शाह व गजेंद्र शेखावत ने राजस्थान कांग्रेस के अंदर तोड़फोड़ शुरू कर दी थी-CM गहलोत,"जयपुर, 15 अप्रैल। राजस्थान के मुख्यमंत्री अशोक गहलोत ने शुक्रवार को डूंगरपुर जिले में गुजरात से सटे रतनपुर बॉर्डर पर कांग्रेस की 'आजादी गौरव' यात्रा हिस्सा लिया। 'आजादी गौरव' यात्रा को सम्बोधित करते हुए सीएम अशोक गहलोत ने सचिन पायलट की बगावत के चलते पैदा हुए राजस्थान सियासी संकट 2020 को याद करते हुए भाजपा नेताओं को आड़े हाथ लिया। सीएम गहलोत ने कहा कि पायलट खेमे की बगावत के समय राजस्थान में अमित शाह और जोधपुर वाले एमपी गजेंद्र सिंह को शर्म ही नहीं आई। जोधपुर का एमएलए मैं हूं, मुझे मुख्यमंत्री बनने का मौका मिला हुआ है। फिर भी सरकार गिराने की कोशिश की। मेरी सरकार गिराने के लिए अमित शाह, धर्मेंद्र प्रधान, गजेंद्र शेखावत ने हमारी पार्टी के अंदर तोड़फोड़ करनी शुरू कर दी थी। राजस्थान मुख्यमंत्री अशोक गहलोत ने यह भी कहा कि इससे अच्छा होता कि हम निकम्मे थे। काम नहीं कर रहे थे। राजस्थान का लॉ एंड ऑर्डर खराब हो गया। सब कुछ ब्रेक डाउन हो गया तो आप राजस्थान सरकार भंग कर देते। एमएलए खरीदकर आप देश को कहां ले जाना चाहते थे? मोदीजी और अमित शाह पर यह दोष जो लगा है, देश के इतिहास में काले अक्षरों में लिखा जाएगा। इसे कोई मिटा नहीं सकता। सीएम अशोक गहलोत ने अमित शाह को आड़े को हाथ लेते हुए यह भी कहा कि गृह मंत्री जहां कभी सरदार पटेल बैठे थे, वहां आप बैठे हो। क्या करतूतें कर रहे हो? विधायक खरीदकर सरकारें गिराओ। वोटों के माध्यम से नहीं पैसों के जरिए एमएलए खरीदो। राज्यसभा चुनाव हो तो एमएलए खरीदकर राज्यसभा की सीट जीतो। मध्य प्रदेश में सरकार चुनी हुई थी। आपने 22 एमएलए को 35-35 करोड़ में खरीदकर सरकार गिरा दी। यह कहां का लोकतंत्र है? सीएम अशोक गहलोत बोले-' गांधी, पटेल और अंबेडकर का इस्तेमाल कर रहा आरएसएस' ",politics
"TOP 10 @7 PM: सनकी आशिक ने पैर पर लिखा 'I Hate You', जानें अब तक की 10 बड़ी खबरें","सीएम नीतीश कुमार ने बेगूसराय में पेप्सी बॉटलिंग प्लांट का उद्घाटन किया. इस दौरान उन्होंने कहा कि इस तरह का उद्योग पहली बार स्थापित हुआ है. उद्घाटन के साथ ही आज से प्लांट की शुरुआत भी हो चुकी है. पढ़ें रिपोर्ट.. CM नीतीश बोले- पहले की केंद्र सरकारों ने उद्योग के लिए नहीं की मदद, आज लग रही हैं बड़ी-बड़ी फैक्ट्रियां सीएम नीतीश कुमार ने बेगूसराय में पेप्सी बॉटलिंग प्लांट का उद्घाटन किया. इस दौरान उन्होंने कहा कि इस तरह का उद्योग पहली बार स्थापित हुआ है. उद्घाटन के साथ ही आज से प्लांट की शुरुआत भी हो चुकी है. पढ़ें रिपोर्ट.. पटना में खून से लथपथ मिली लड़की: सनकी आशिक ने पैर पर लिखा 'I Hate You' पटना में पुलिस ने घायल अवस्था में एक युवती को बरामद (Girl Recovered in Injured Condition From Patna) किया है. पीड़िता गया की रहने वाली बताई जा रही है. पुलिस ने गंभीर रूप से घायल युवती को इलाज के लिए गार्डिनर अस्पताल (Gardiner Hospital in Patna) में भर्ती कराया है. लड़की का बयान दर्ज कर लिया गया है. पुलिस मामले की जांच कर रही है. जुलाई में विधान परिषद की 7 सीटें होंगी खाली, 3 सीटों का नुकसान होने के बाद भी JDU बनी रहेगी बड़ी पार्टी भले ही बिहार विधान परिषद के चुनाव परिणाम (Bihar MLC Election Result) में भाजपा के खाते में सबसे ज्यादा सात सीटें गयी हैं. लेकिन जदयू अभी भी सदन की सबसे बड़ी पार्टी बनी रहेगी. पढ़ें पूरी खबर. . बोचहां विधानसभा उपचुनाव: शनिवार को मतगणना.. BJP, RJD और VIP के लिए प्रतिष्ठा का सवाल बनी ये सीट बोचहां विधानसभा उपचुनाव (Bochaha assembly By Election) का रिजल्ट शनिवार को घोषित होने वाला है. यह सीट सभी सियासी दलों के लिए प्रतिष्ठा का सवाल बन गया है. सभी इस सीट पर जीत के दावे कर रहे हैं. इस उपचुनाव में बीजेपी, आरजेडी और वीआईपी में कड़ा संघर्ष है. पढ़ें रिपोर्ट.. दिल्ली से पटना पहुंचे मदन मोहन झा, बोले- 'राहुल गांधी से की है मुलाकात, फिलहाल मंजूर नहीं हुआ है इस्तीफा' बिहार कांग्रेस के अध्यक्ष मदन मोहन झा ने पटना एयरपोर्ट पर पत्रकारों से बातचीत के दौरान कहा कि राहुल गांधी से मुलाकात के दौरान उन्होंने कई मुद्दों पर बात की है. बातों ही बातों में यह स्पष्ट भी किया कि अभी तक उनका इस्तीफा आलाकमान ने मंजूर नहीं किया है. सहरसा में सुपर पावर ग्रिड का उद्धाटन, आरके सिंह बोले- बिजली के मामले में अपग्रेड और आत्मनिर्भर हो रहा है बिहार बिहार के सहरसा जिले में एक और सुपर पावर ग्रिड स्टेशन (Saharsa Super Power Grid Station ) काम करने लगा है. इसकी मदद से बिहार का कोसी-सीमांचल और बेगूसराय जिले में अब निर्बाध बिजली मिल पायेगी. पढ़ें पूरी खबर.. राम को लेकर मांझी के बयान पर बोली RJD- 'बढ़ती उम्र का दिमाग पर पड़ा है असर, अनाप-शनाप बोलते हैं' हिंदुस्तानी अवाम मोर्चा (HAM) के राष्ट्रीय अध्यक्ष व बिहार के पूर्व सीएम जीतन राम मांझी (Former CM Jitan Ram Manjhi) के भगवान राम के अस्तित्व को लेकर दिए बयान पर आरजेडी ने निशाना साधा है. आरजेडी प्रदेश प्रवक्ता बंटू सिंह ने कहा कि मांझी सठिया गए हैं. पढ़ें पूरी खबर.. BJP के बागी पर JDU की नजर.. ललन सिंह से मिले नवनिर्वाचित सारण MLC सच्चिदानंद राय बीजेपी से बागी हुए सच्चिदानंद राय जदयू नेता के संपर्क में हैं. उन्होंने फेसबुक पर ललन सिंह के साथ फोटो शेयर कर बताया कि उनके पास तमाम विकल्प खुले हैं. पढ़ें रिपोर्ट.. इरफान को सिवान से जम्मू कश्मीर ले गई NIA, मां ने कहा- 5 साल पहले ही घर से निकाला, तब से देखा तक नहीं एनआईए ने सिवान जिले के इरफान को अपनी हिरासत में ले लिया है. आतंकी संगठन जैश-ए-मोहम्मद को आर्म्स सप्लाई करने के आरोप में उसे टीम जम्मू कश्मीर ले गई है. इसी बीच इरफान की मां ने बड़ा खुलासा किया है. उन्होंने कहा कि कई सालों से उससे कोई बात नहीं हुई है. पांच साल पहले ही उसके दोनों भाइयों ने उसे घर से भगा दिया था. CM नीतीश कुमार के आवास पर इफ्तार पार्टी की पूरी तैयारी, ऐसी है व्यवस्था अल्पसंख्यक कल्याण मंत्री जमा खान ने पिछले दिनों अपने सरकारी आवास पर इफ्तार पार्टी का आयोजन किया था. मुख्यमंत्री (CM Nitish Kumar in Iftar Party) के साथ उसमें बड़ी संख्या में नेताओं ने शिरकत की थी. आज मुख्यमंत्री आवास में इफ्तार पार्टी का आयोजन किया गया है. क्या रहेगा सीएम की इफ्तार पार्टी में खास पढ़ें पूरी खबर..",politics
वरिष्ठ नागरिक जनकल्याण समिति ने किया कार्यकारिणी का विस्तार,"हल्द्वानी, 15 अप्रैल (हि.स.)। वरिष्ठ नागरिक जनकल्याण समिति ने कार्यकारिणी का विस्तार करते हुए आठ सदस्यों का चयन किया गया। साथ ही संगठन के माध्यम से सामाजिक कामों को बढ़ावा देने पर जोर दिया गया। समिति के नवनिर्वाचित पदाधिकारियों की बैठक समिति के अध्यक्ष भुवन भास्कर पाण्डे की अध्यक्षता में सम्पन्न हुई। बैठक का संचालन समिति के महामंत्री पद्मादत्त पाण्डे ने किया। महामंत्री ने सभी निर्वाचित व मनोनीत सदस्यों को बधाई देते हुए सहयोग की अपेक्षा की। महामंत्री ने गया कि हम सभी के सामूहिक प्रयास से ही हम संस्था की भलाई के लिए और अच्छा कार्य कर सकते हैं। अध्यक्ष भुवन भास्कर पाण्डे ने उपस्थित सदस्यों का स्वागत करते हुए कार्यकारिणी के विस्तार पर चर्चा की। कहा कि समिति के संविधान के अनुसार कार्यकारिणी में 8 सदस्यों का मनोनयन किया जाना है जिसमें सर्वसम्मति से मोहन सिंह जंतवाल, डी.के. पाण्डे, श्रीमती प्रेमा जोशी, रैब एच.पी. जोसेफ, इन्द्र सिंह निगल्टिया, विपिन चन्द्र बिष्ट तथा मदन मोहन भण्डारी को कार्यकारिणी के लिए मनोनीत किया गया। बैठक में समिति के संयुक्त सचिव दिनेश चन्द्र पंतोला, कोषाध्यक्ष प्रताप सिंह जंतवाल, आय-व्यय निरीक्षक आनंद सिंह भाकुनी सहित अनेक सदस्य उपस्थित थे। हिन्दुस्थान समाचार/अनुपम गुप्ता",politics
"इलैयाराजा ने नरेंद्र मोदी और डॉ अंबेडकर में बताई समानताएं, किताब की प्रस्तावना में लिखी ये बातें","नई दिल्ली, 15 अप्रैल: मशहूर म्यूजिक कंपोजर और गीतकार इलैयाराजा ने प्रधानमंत्री नरेंद्र मोदी और संविधान निर्माता डॉक्टर भीमराव अंबेडकर के बीच समानताओं के बारे में लिखा है। इलैयाराजा ने 'अंबेडकर एंड मोदी: रिफॉर्मर्स आइडियाज, परफॉर्मर्स इम्प्लीमेंटेशन' नाम की किताब की प्रस्तावना में नरेंद्र मोदी और डॉ अंबेडकर के बीच समानताएं खींची हैं। ऐसे में इसकी काफी चर्चा हो रही है। ये किताब ब्लूक्राफ्ट डिजिटल फाउंडेशन ने प्रकाशित की है। किताब की प्रस्तावना में इलैयाराजा लिखते हैं, यह बुक (अंबेडकर एंड मोदी: रिफॉर्मर्स आइडियाज, परफॉर्मर्स इम्प्लीमेंटेशन) डॉ बीआर अंबेडकर और प्रधान मंत्री नरेंद्र मोदी के व्यक्तित्व के बीच बहुत सी समानताएं सामने लाती है। इन दोनों व्यक्तित्वों ने उन बाधाओं के खिलाफ सफलता हासिल की, जिनका सामना सामाजिक रूप से कमजोर वर्गों के लोग करते हैं। दोनों ने गरीबी, मुश्किलों, सामाज की गैरबराबरी को करीब से देखा उन्हें खत्म करने के लिए काम किया। दोनों ने ही भारत के लिए बड़ा सपना देखा लेकिन दोनों की ही शख्यिसत व्यावहारिक है जो केवल विचारों पर विश्वास ना करके एक्शन कार्रवाई में विश्वास करते हैं। इलैयाराजा ने आगे लिखा है कि डॉ अंबेडकर को पीएम मोदी की महिलाओं के समर्थन में लाए गए ट्रिपल तलाक जैसे कानून और 'बेटी बचाओ बेटी पढाओ' जैसी योजनाओं को देखकर निश्चित ही गर्व होता क्योंकि इनका उद्देश्य सामाजिक परिवर्तन है। इस किताब को गुरुवार को आंबेडकर जयंती के मौके पर रिलीज किया गया है। पब्लिकेशन की ओर से कहा गया है कि डॉ भीमराव आंबेडकर के हर वर्ग को लेकर किए गए काम और आज पीएम नरेंद्र मोदी के उनके आदर्शों के आधार पर न्यू इंडिया का बनाया जाना इस किताब में बताया गया है। हालांकि किताब के सामने आते ही सोशल मीडिया पर इसको लेकर कई तरह की राय सामने आ रही है। पीएम मोदी ने किया भुज के केके पटेल सुपर स्पेशियलिटी अस्पताल का उद्घाटन, बोले- मेडिकल में तेजी से हो रहा काम source: oneindia.com",politics
बंगाल के पैटर्न पर चल रही झारखंड सरकार: सांसद,"बंगाल के पैटर्न पर चल रही झारखंड सरकार: सांसद संवाद सहयोगी,सारठ (देवघर) : दुमका लोकसभा के भाजपा सांसद सुनील सोरेन ने मीडिया से कहा कि वर्तमान झारखंड की सरकार बंगाल के पैटर्न पर चल रही है।",politics
जारकीहोली के बाद सालभर में भाजपा को दूसरा झटका!,"कर्नाटक में ठेकेदार संतोष पाटिल की खुदकुशी का मामला भाजपा के लिए गले की फांस बन गया है. हालांकि विवादों में घिरकर इस्तीफा देने का मामला नया नहीं है. पिछले साल रमेश जारकीहोली ने भी मंत्री पद से इस्तीफा दिया था.  बेंगलुरु: कर्नाटक में ठेकेदार संतोष पाटिल की खुदकुशी के मामले में सियासत तेज है. सीएम बसवराज बोम्मई (Karnataka CM Basavaraj Bommai) पर कैबिनेट सहयोगी केएस ईश्वरप्पा (KS Eshwarappa) के इस्तीफे का दबाव है. कर्नाटक की राजनीति में आरोपों से घिरकर इस्तीफा देने का मामला नया नहीं है. पिछले साल मार्च के महीने में आरोपों से घिरे कर्नाटक के पूर्व मंत्री रमेश जारकीहोली ने बीएसवाई कैबिनेट से अपना इस्तीफा दे दिया था. दक्षिण भारत की एकमात्र भाजपा नेतृत्व वाली सरकार के लिए एक साल में भाजपा यह दूसरा झटका है. ठेकेदार संतोष पाटिल ने कर्नाटक के मंत्री केएस ईश्वरप्पा पर भ्रष्टाचार का आरोप लगाया है. 11 अप्रैल को उडुपी शहर के एक लॉज में वह मृत मिले थे. शुरुआती जांच में मौत का कारण आत्महत्या है. विपक्षी कांग्रेस ने मंत्री को हटाने के लिए भाजपा शासन पर दबाव बनाया है. केपीसीसी ने ईश्वरप्पा को कैबिनेट से हटाने की मांग को लेकर कई विरोध प्रदर्शन किए. गौरतलब है कि संतोष पाटिल ने प्रधानमंत्री नरेंद्र मोदी को संबोधित करते हुए एक महीने पहले पत्र लिखा था, जिसमें आरोप लगाया था कि ईश्वरप्पा ने बकाया विकास कार्यों के बिलों का भुगतान नहीं किया है. उन्होंने भाजपा नेता पर भ्रष्टाचार और अनियमितताओं में लिप्त होने का आरोप लगाया था. ईश्वरप्पा ने आरोपों से इनकार किया और आधारहीन आरोप लगाने के लिए पाटिल के खिलाफ मानहानि का मुकदमा दायर किया है. रमेश जारकीहोली ने दिया था इस्तीफा: पिछले साल कर्नाटक के पूर्व मंत्री रमेश जारकीहोली ने तत्कालीन बीएस येदियुरप्पा के नेतृत्व वाली भाजपा सरकार में जल संसाधन मंत्री के रूप में अपना इस्तीफा दिया था. उनके खिलाफ यौन उत्पीड़न का आरोप लगाया गया था. रमेश जारकीहोली का एक वीडियो सामने आया था, जिसमें कथित रूप से उन्हें एक युवती के साथ आपत्तिजनक स्थिति में दिखाया गया था. पढ़ें- ईश्वरप्पा के खिलाफ दर्ज हो भ्रष्टाचार का मामला, की जाए गिरफ्तारी: कर्नाटक कांग्रेस यह भी पढ़ें- मंत्री ईश्वरप्पा आज देंगे इस्तीफा, जांच में होगा सच का खुलासा: मुख्यमंत्री बोम्मई",politics
"राम का चरित्र है काल्पनिक, राम ने शबरी के जूठे बेर खाए क्या आज कोई सवर्ण खाएगा: जीतम राम मांझी","Highlights बिहार के पूर्व मुख्यमंत्री जीतनराम मांझी ने कहा कि राम भगवान नहीं थे मांझी ने राम को रामचरित मानस और रामायण में लिखित एक पात्र भर बताया उन्होंने कहा कि वो राम में विश्वास नहीं रखते हैं और उन्हें भगवान नहीं मानते हैं पटना: ""राम भगवान नहीं थे, वो तुलसीदास और वाल्मीकि की रचना के पात्र भर थे।"" ये कहना बिहार के पूर्व मुख्यमंत्री जीतनराम मांझी का है। हिंदुस्तानी आवाम मोर्चा के प्रमुख जीतनराम मांझी ने राम के अस्तित्व को नकारते हुए उन्हें एक पुस्तक की रचना में परिभाषित किये जाने वाले पात्र के तौर पर बताते हुए कहा कि वो राम में विश्वास नहीं रखते हैं और उन्हें भगवान नहीं मानते हैं। बिहार में भाजपा-जदयू गठबंधन में शामिल मांझी ने कहा कि तुलसीदास और वाल्मीकि ने एक सुंदर रचना की है, जिसमें राम के रूप में बहुत अच्छे चरित्र का वर्णन है। बिहार में भाजपा के सहयोगी जीतनराम माझी ने यह बात बाबा साहेब भीमराव अंबेडकर की जयंती के अवसर पर आयोजित एक कार्यक्रम में गुरुवार को कही। समाचार चैनल एनडीटीवी के मुताबिक मांझी ने समाज में फैले जातिगत विषमताओं पर प्रहार करते हुए कहा, ""यदि आप राम में विश्वास करते हैं, तो राम ने शबरी के जूठे किये बेर को खाया था, क्या आज कोई सवर्ण ऐसा कर सकता है। हमारा जूठा कोई नहीं कायेगा लेकिन हमारे द्वारा पैदा किये अनाज से सभी का पेट भरता है।"" ब्राह्मणी और सामंती व्यवस्था पर चोट करते हुए जीतनराम मांझी ने कहा कि इस दुनिया में सिर्फ दो ही जातियां हैं, उनमें से एक अमीर है और दूसरा गरीब है। इसके साथ ही माझी ने ब्राह्मणों द्वारा दलितों के साथ किये जाने वाले भेदभाव का भी जिक्र किया गया। इससे पहले अक्टूबर 2021 में भी जीतनराम मांझी ने दिल्ली में आयोजित हिंदुस्तानी आवाम मोर्चा की राष्ट्रीय कार्यकारिणी की बैठक में भी राम पर विवादित टिप्पणी करते हुए कहा था कि राम से कई गुना महान संत थे वाल्मीकि और राम वाल्मीकि की रचना के चरित्र मात्र थे। इसके साथ ही मांझी ने कहा था कि वाल्मीकि की 'रामायण सत्य पर आधारित नहीं है और वो राम को देवता मानने से इनकार करते हैं। उस समय भी मांझी की इस टिप्पणी पर काफी विवाद हुआ था, जिसके बाद मांझी ने कहा था कि राम को लेकर उनके निजी विचार हैं और इससे किसी को दुखी नहीं होना चाहिए। मालूम हो कि बाबा साहब की जयंती पर राम को लेकर की गई टिप्पणी ऐसे समय में आई है जब दिल्ली के जेएनयू से लेकर गुजरात, मध्य प्रदेश, झारखंड और पश्चिम बंगाल में रामनवमी को लेकर हिंसक झड़पें हुई हैं। रामनवमी जुलूस के दौरान हुई हिंसा में कुल दो की मौत हो गई और दर्जनों लोगों के घायल होने की सूचना है।",politics
"""मैं राम को नहीं मानता, राम कोई भगवान नहीं"" जनता के संबोधन में जीतन राम मांझी का विवादित बयान","नई दिल्लीः बिहार के पूर्व सीएम जीतन राम मांझी विवादित बयान के चलते अब चर्चा में हैं. जमुई जिले के सिकंदरा में भीमराव अंबेडकर जयंती के मौके पर शामिल होने आए मांझी ने लोगों को संबोधित करते हुए भगवान राम पर ही सवाल उठा दिए. उन्होंने अपने संबोधन में कहा कि राम कोई भगवान नहीं हैं. उन्होंने कहा कि वह रामायण लिखने वाले वाल्मीकि और तुलसीदास को मानते हैं, पर राम को नहीं जानते. जीतन राम मांझी यहीं नहीं रुके. उन्होंने आगे कहा कि राम भगवान थोड़े ही थे, वे तो तुलसीदास और बाल्मीकि रामायण के पात्र थे. उन्होंने समारोह को संबोधित करते हुए कहा कि पूजा पाठ करने से कोई बड़ा नहीं होता. उन्होंने कहा कि अनुसूचित जाति के लोगों को पूजा पाठ करना बंद कर देना चाहिए. ",politics
यूपी विधानसभा चुनाव में कांग्रेस की हार की समीक्षा करने लखनऊ पहुंचे पूर्व केंद्रीय मंत्री भंवर जितेंद्र सिंह,"लखनऊ, जेएनएन। उत्तर प्रदेश विधानसभा चुनाव में कांग्रेस की हार की समीक्षा करने आए पार्टी के महासचिव व पूर्व केंद्रीय मंत्री भंवर जितेंद्र सिंह ने कहा है कि चुनाव में परिणाम पार्टी की अपेक्षा के अनुसार नहीं आए। इसलिए कांग्रेस अध्यक्ष सोनिया गांधी के निर्देश पर मैं प्रदेश में पार्टी के कार्यकर्ताओं और चुनाव लड़ने वाले प्रत्याशियों से बात कर यह जानने आया हूं कि हमारे प्रयास में कहां कमी रह गई थी और उसे कैसे दुरुस्त किया जाए ताकि आने वाले लोकसभा चुनाव में हम बेहतर कर सकें। प्रदेश कांग्रेस मुख्यालय में मीडिया से मुखातिब जितेंद्र सिंह ने कहा कि अगले पांच दिनों तक प्रदेश के विभिन्न हिस्सों में जाकर पार्टी कार्यकर्ताओं से मिलेंगे और आगे का प्लान और रोडमैप तैयार करेंगे। उन्होंने कहा कि यह प्रक्रिया किसी पर दोषारोपण करने के लिए नहीं है। न ही किसी के नंबर कम करने के लिए है। चुनाव लड़ना सबकी सामूहिक जिम्मेदारी थी। मैं स्क्रीनिंग कमेटी का अध्यक्ष था। इस नाते मेरी भी जिम्मेदारी थी। कार्यकर्ता मेरी भी समीक्षा करेंगे। उन्होंने कहा कि पांच राज्यों में हुए विधानसभा चुनाव के दौरान सभी ने देखा कि राजनीति में कितनी गिरावट आई है। भाजपा ने किस तरह धार्मिक, जातीय आधार पर चुनाव में ध्रुवीकरण करने की कोशिश की। संविधान का अनादर हो रहा है। यह भी कहा कि हम अपनी बात जनता तक नहीं पहुंचा पाए। कोरोना के नाम पर दो वर्षों तक कुशासन हम सभी ने देखा है। हमारी नेता प्रियंका गांधी वाड्रा ने उत्तर प्रदेश में बहुत बहुत मेहनत की है। हम उनके सपनों को साकार करेंगे। आरएसएस प्रमुख मोहन भागवत की ओर से अखंड भारत को लेकर की गई टिप्पणी पर उन्होंने कहा कि अखंड भारत की परिभाषा क्या होती है, ये वही जानें। मोहन भागवत विद्वान हैं। मैं उन पर क्या टिप्पणी करूं। पिछले पांच वर्षों में भाजपा सरकार ने जो महंगाई और बेरोजगारी दी है, उसे सबने देखा है। 15 वर्षों में तो देश तबाह हो जाएगा। महिलाओं को 40 प्रतिशत टिकट देने के सवाल पर उन्होंने कहा कि यह महिला सशक्तिकरण की दिशा में एक क्रांतिकारी कदम है। कांग्रेस छोड़ने वाले नेताओं के सवाल पर कहा कि किसी को मंत्री, किसी को एमपी बनना था तो किसी पर प्रवर्तन निदेशालय का दबाव था। विभिन्न कारणों से लोग पार्टी छोड़कर भाजपा में गए। उन्होंने कहा कि चुनाव में हार के कारणों की कई वजहें हो सकती हैं। मसलन समय से टिकट वितरण नहीं हो पाया।",politics
"हरियाणा कांग्रेस में बदलाव के संकेत से सक्रिय हुुए नेता, कुलदीप बिश्‍नोई की सोनिया से मुलाकात के बाद खींचतान तेज","नई दिल्ली, [बिजेंद्र बंसल]। Change In Haryana Congress: हरियाणा कांग्रेस में बदलाव के संकेत मिलते ही राााज्‍के वरिष्‍ठ नेता सक्रिय हो गए हैं। पार्टी नेतृत्‍व की कोशिश हरियाणा कांग्रेस को एकजुट रखने की है और पार्टी संगठन में बदलाव की पहल इसको ही ध्‍यान में रखकर की गई है। लेकिन, हरियाणा के कांग्रेस नेता आपस में एकजुट रहने की बजाय हाईकमान के दरबार में अपनी गोटियां फिट करने में जुटे हैं। कुलदीप बिश्‍नोई के पार्टी की राष्‍ट्रीय अध्‍यक्ष सोनिया गांधी से मुलाकात के बाद अन्‍य नेता भी दिल्‍ली में सक्रिय हो गए हैं। भूपेंद्र सिंह हुड्डा और उनके पुत्र दीपेंद्र सिंह हुड्डा दिल्‍ली में केंद्रीय नेताओं से मिले दरअसल, राज्य कांग्रेस के संगठन में बदलाव की आहट से पहले ही पार्टी के दिग्गज नेता दिल्ली में सक्रिय हो गए थे। लेकिन, गुरुवार को दिल्ली में विधायक कुलदीप बिश्नोई ने राष्ट्रीय अध्यक्ष सोनिया गांधी से मुलाकात की तो सारे नेताओं तुरंत सजग हो गए और अपनी गाेटियां फिट करने में जुट गए। अब पूर्व सीएम भूपेंद्र सिंह हुड्डा और उनके पुत्र दीपेंद्र हुड्डा भी पार्टी के केंद्रीय नेताओं से मिल रहे हैं। हरियाणा कांग्रेस में कलह शांत करने का नया फार्मूला, होगा सामूहिक नेतृत्‍व, बनेंगे तीन कार्यकारी अध्‍यक्ष इस बीच हुड्डा समर्थक कई विधायकों ने भी दिल्ली में डेरा डाला दिया है। ये नेता भी सोनिया गांधी और राष्ट्रीय संगठन महासचिव केसी वेणुगोपाल से मिलेंगे। इनमें से एनआइटी विधानसभा क्षेत्र से कांग्रेस के विधायक नीरज शर्मा तो इस सप्ताह सोनिया गांधी सहित वेणुगोपाल दोनों से मिल चुके हैं। बताया जा रहा है कि नीरज शर्मा अपने भ्रष्टाचार के खिलाफ उठाए मुद्दे के बहाने केंद्रीय नेताओं से मिल रहे हैं, लेकिन बताया जाता है कि इस दौरान उन्‍होंंने संगठन में बदलाव को लेकर चर्चा भी की है। बता दें कि 25 मार्च को कांग्रेस नेता राहुल गांधी ने हरियाणा कांग्रेस के 11 दिग्गज नेताओं को दिल्ली अपने आवास पर बुलाकर एकजुट रहने की नसीहत दी थी। इसके बाद एकजुट रहने की बजाय ये नेता संगठन में बदलाव को लेकर सक्रिय हो गए। हरियाणा कांग्रेस की अध्‍यक्ष कुमारी सैलजा के विरोधी हुड्डा गुट से लेकर कुलदीप बिश्नोई भी यह मानकर चल रहे हैं कि प्रदेश कांग्रेस अध्यक्ष पद पर बदलाव होगा। सीएम मनोहर लाल के बचपन के स्कूल पर हरियाणा में जबरदस्त सियासत, आप और भाजपा में छिड़ा ट्वीट वार प्रदेश प्रभारी विवेक बंसल ने जब से हाईकमान को बदलाव संबंधी चार विकल्प दिए हैं, तब से तो यह चर्चा और तेज ह‍ो गई है। इस बीच, कुमारी सैलजा के इस्तीफा देने की पेशकश की चर्चा भी कांग्रेस खेमों में है। दूसरी तरफ सैलजा समर्थक अब यह खुलकर कहने लगे हैं कि बहुत जल्द प्रदेश कांग्रेस संगठन की घोषणा होगी। इसमें तीन से चार कार्यकारी अध्यक्ष बनाए जा सकते हैं।",politics
"बिहार कांग्रेस में नये प्रदेश अध्यक्ष की तलाश शुरू, तारिक अनवर ने कहा- मैं जहां हूं खुश हूं","पटना. कांग्रेस के वरिष्ठ नेता डा मदन मोहन झा के इस्तीफा दिये जाने के बाद प्रदेश कांग्रेस में नये अध्यक्ष की तलाश शुरू हो गयी है. पार्टी के शीर्ष नेतृत्व की ओर से अब तक नये अध्यक्ष को लेकर कोइ्र संकेत नहीं मिला है. बावजूद इसके कई गुटों में बटी प्रदेश कांग्रेस में नये अध्यक्ष के लिए कई नाम हवा में तैरने लगे हैं. अनुभवी नेता किसी एक नाम पर अपनी सहमति नहीं जता रहे. पार्टी सही समय पर अपना निर्णय सुना देगी पार्टी के राष्ट्रीय महासचिव और राहुल व सोनिया गांधी के करीबी पूर्व केंद्रीय मंत्री तारिक अनवर ने प्रभात खबर से बातचीत में कहा कि राज्य में अध्यक्ष पद की फिलहाल वेसेंसी हो गयी है. तारिक ने कहा, उन्हें इस बात का अंदाजा नहीं है कि आगे किसे मौका मिलने वाला है. आप बिहार अध्यक्ष पद पर आना चाहेंगे, सवाल पर तारिक अनवर ने कहा कि वह जहां हैं खुश हैं. यह कहा कि पार्टी सही समय पर अपना निर्णय सुना देगी. जातिगत लामबंदी तेज करीब चार साल तक बिहार की कमान संभालने के बाद मदन मोहन झा ने गुरुवार को राहुल गांधी से मुलाकात के बाद इस्तीफा दे दिया है. पार्टी सूत्रों ने दावा किया कि नया प्रदेश कांग्रेस अध्यक्ष या तो मुसलमान होगा या दलित होगा. सवर्णों में भूमिहार और राजपूत नेताओं की भी लामबंदी हो रही है. पार्टी का एक तबका राहुल गांधी की पसंद कन्हैया कुमार को बता रहा है. ब्राह्मण नेता भी रेस में वहीं दूसरा तबका विधायक राजेश कुमार की तरफदारी कर रहा है. हालांकि इस जाति के कुछ अनुभवी नेता भी दौड़ में हैं. इनमें कार्यकारी अध्यक्ष श्याम सुंदर सिंह धीरज और विधायक दल के नेता अजीत शर्मा के नाम हैं. ब्राह्मण नेताओं में प्रेमचंद मिश्रा और विजय शंकर दुबे के नाम की भी अटकलें हैं. बिहार कांग्रेस को मिल सकता है पहला महिला अध्यक्ष राजपूत नेताओं में अवधेश कुमार सिंह के नाम सबसे ऊपर है. दलित चेहरों में पूर्व लोकसभा अध्यक्ष मीरा कुमार और पूर्व मंत्री डा अशोक कुमार के नाम की चर्चा है. मीरा कुमार को प्रदेश कांग्रेस अध्यक्ष बनाया जाता है तो वह बिहार कांग्रेस की पहली महिला प्रमुख होंगी. मुस्लिम समुदाय में विधायक शकील अहमद खान के नाम भी चर्चा में हैं.",politics
"Politics on Ram: जीतन राम मांझी ने कहा- राम भगवान नहीं, कांग्रेस ने किया पलटवार"," Politics on Ram: जीतन राम मांझी ने कहा- राम भगवान नहीं, कांग्रेस ने किया पलटवार   Jitan Ram Manjhi controversy: बिहार के पूर्व मुख्यमंत्री ने भगवान राम को लेकर ऐसी बात कह दी कि अब वह सवालों के घेरे में हैं.   इस मौके का फायदा उठाते हुए कांग्रेस प्रभारी ने भी पलटवार किया है.  Written by - Zee News Desk | Edited by: Zee News Desk | Last Updated: Apr 15, 2022, 07:27 PM IST Jitan Ram Manjhi controversy on Ram: बिहार के पूर्व मुख्यमंत्री जीतन राम मांझी (Jitan Ram Manjhi) ने गुरुवार को एक कार्यक्रम में नया विवाद खड़ा कर दिया है. डॉ भीमराव अंबेडकर जयंती के मौके पर उन्होंने मंच से भगवान राम के अस्तित्व पर सवाल खड़े करने वाला विवादित बयान दिया है. जिसके बाद से सोशल मीडिया पर उनके बयान वाला वीडियो वायरल हो रहा है. इस मामले में अब बिहार कांग्रेस के प्रभारी भक्त चरण दास मांझी ने भी प्रतिक्रिया दी है. क्या बोले भक्त चरण दास बिहार कांग्रेस के प्रभारी भक्त चरण दास ने जीतन राम मांझी के उस बयान पर प्रतिक्रिया दी है जिसमें उन्होंने राम को काल्पनिक पात्र बताया था. भक्त चरण दास ने कहा कि जीतन राम मांझी गरीबों की राजनीति करके आगे आए हैं इसलिए उन्हें पता है कि राम का महत्व क्या है और राम के बिना महाकाव्य पूरा नहीं हो सकता था.",politics
"बिहारी बाबू या अग्निमित्रा, किसे दिया जनता ने आशीर्वाद, कल आएंगे आसनसोल व बालीगंज उपचुनावों के नतीजे","कोलकाता, राज्य ब्यूरो। Aasansol and Ballyganj by-election Result 2022: बंगाल की आसनसोल लोकसभा (लोस) और बालीगंज विधानसभा (विस) सीटों के लिए हुए उपचुनावों के नतीजे शनिवार को घोषित होंगे। आसनसोल में तृणमूल कांग्रेस के टिकट पर लडऩे वाले जाने-माने अभिनेता व राजनेता शत्रुघ्न सिन्हा और भाजपा की दिग्गज नेत्री अग्निमित्रा पाल की सियासी किस्मत का फैसला होगा। वहीं बालीगंज में तृणमूल के बाबुल सुप्रियो, भाजपा की केया घोष और माकपा की सायरा शाह हलीम में मुकाबला है। इन दोनों सीटों पर 12 अप्रैल को मतदान हुए थे। आसनसल में 66.42 प्रतिशत मतदान हुआ था जबकि बालीगंज में महज 41.23 प्रतिशत वोट पड़े थे। दोनों जगहों पर मतगणना के लिए सुरक्षा के पुख्ता इंतजाम किए गए हैं। आसनसोल सीट बाबुल सुप्रियो के भाजपा छोड़कर तृणमूल में शामिल होने के बाद सांसद पद से इस्तीफा देने के कारण रिक्त हुई थी जबकि बालीगंज सीट पर तृणमूल के कद्दावर नेता व राज्य के मंत्री रहे सुब्रत मुखर्जी के आकस्मिक निधन के कारण उपचुनाव हुआ। सियासी विश्लेषकों का कहना है कि बालीगंज लंबे समय से तृणमूल का गढ़ है, इसलिए बाबुल को वहां कड़ी चुनौती दिखती नजर नहीं आई, वहीं दूसरी तरफ आसनसोल में भाजपा के लिए अपनी सीट बचाने की कड़ी चुनौती है, हालांकि इसका फैसला तो मतगणना के बाद ही होगा कि जनता ने कहां किसे चुना। गौरतलब है कि मतदान के दिन दोनों जगहों पर हिंसा की छिटपुट घटनाएं हुई थीं। आसनसोल में अग्निमित्रा पाल के काफिले पर पथराव हुआ था, वहीं बालीगंज में सायरा शाह हलीम की कार पर कुछ लोगों ने हमला किया था। दोनों मामलों में तृणमूल पर आरोप लगा है। आसनसोल के बाराबनी में अग्निमित्रा ने पुलिसकर्मियों के बूथ में मौजूद होने का विरोध करते हुए उन्हें बाहर निकलवाया था, वहीं बालीगंज के पाठ भवन व माडर्न हाई स्कूल में भाजपा प्रत्याशी केया घोष की केंद्रीय बल के जवानों के साथ बहस हुई थी।",politics
राठ जन विकास समिति की नई कार्यकारिणी का गठन 17 को,देहरादून। राठ जन विकास समिति की ओर से शुक्रवार को दून स्थित कार्यालय में समिति की अध्यक्षा दर्शन रावत की अध्यक्षता में बैठक आयोजित की गई। बैठक में महासचिव कुलानंद घनशाला ने बताया कि कार्यकारिणी का कार्यकाल पूरा होने के फलस्वरूप 17 अप्रैल को नई कार्यकारिणी का गठन करने का निर्णय लिया गया है।,politics
ठेकेदार की मौत के मामले में कांग्रेस ने ईश्वरप्पा के खिलाफ मामला दर्ज करने की मांग की,"बेंगलुरू, 15 अप्रैल (भाषा) कर्नाटक सरकार और मुख्यमंत्री बसवराज बोम्मई पर ग्रामीण विकास और पंचायत राज मंत्री के एस ईश्वरप्पा को बचाने की कोशिश करने का आरोप लगाते हुए विपक्षी कांग्रेस ने शुक्रवार को उनकी गिरफ्तारी और उन पर भ्रष्टाचार निरोधक कानून के तहत मामला दर्ज करने की मांग की।  कांग्रेस ने कर्नाटक उच्च न्यायालय के किसी सेवारत न्यायाधीश की निगरानी में पुलिस द्वारा निष्पक्ष जांच कराने का भी अनुरोध किया। पुलिस ने ईश्वरप्पा के खिलाफ ठेकेदार संतोष के . पाटिल को कथित तौर पर आत्महत्या के लिए उकसाने का मामला दर्ज किया है। वह शुक्रवार देर शाम को मुख्यमंत्री बोम्मई को अपना इस्तीफा सौंपेंगे। कर्नाटक में अगले साल होने वाले विधानसभा चुनाव से पहले कांग्रेस ने सत्तारूढ़ भाजपा के खिलाफ हमले तेज कर दिये हैं। उसने नौ दलों का गठन किया है। पार्टी के अनुसार हर दल कम से कम दो या तीन जिलों में जाकर लोगों को ''मौजूदा भाजपा सरकार में 40 प्रतिशत कमीशन और अंधाधुंध भ्रष्टाचार के संबंध में जानकारी देगा।'' पार्टी ने विधान सौध में रातभर धरना दिया था। उसने कहा कि उसकी विधानसभा क्षेत्रों के स्तर पर प्रदर्शन करने की योजना है ताकि जनता को पता चले कि 'कर्नाटक को भाजपा ने भ्रष्टाचार की राजधानी बना दिया है'। कांग्रेस ने विजयनगर जिले के होसपेट में भी विरोध रैली आयोजित करने की योजना बनाई है जहां भाजपा के राष्ट्रीय अध्यक्ष जे पी नड्डा की उपस्थिति में पार्टी की प्रदेश कार्यसमिति की बैठक होने जा रही है। कांग्रेस विधायक दल के नेता सिद्धरमैया ने कहा, ''शिकायत में स्पष्ट आरोप है, संतोष पाटिल ने मीडिया के सामने भी कहा है। इसके बावजूद जानबूझकर भ्रष्टाचार निरोधक कानून के तहत प्राथमिकी दर्ज नहीं की गयी। केवल उकसाने का मामला दर्ज किया गया है।'' पूर्व मुख्यमंत्री ने यहां संवाददाताओं से कहा कि राज्य सरकार और पुलिस जानबूझकर ऐसा कर रहे हैं। उन्होंने कहा, ''हम मांग करते हैं कि भ्रष्टाचार निरोधक अधिनियम के तहत मामला दर्ज किया जाए। उन्हें (ईश्वरप्पा को) तत्काल गिरफ्तार किया जाए क्योंकि आरोप जघन्य अपराध के हैं।'' उन्होंने मांग की कि मृतक संतोष पाटिल के परिजनों को एक करोड़ रुपये का मुआवजा और उनके किसी परिजन को सरकारी नौकरी दी जानी चाहिए। सिद्धरमैया ने आरोप लगाया कि ईश्वरप्पा को बचाने के मकसद से किसी तरह मामले को बंद करने का प्रयास किया जा रहा है। उन्होंने कहा कि मुख्यमंत्री बोम्मई खुद मंत्री को बेगुनाही का प्रमाणपत्र दे रहे हैं, ऐसे में निष्पक्ष जांच नहीं हो सकती। उन्होंने मांग की कि उच्च न्यायालय के किसी सेवारत न्यायाधीश की निगरानी में पुलिस द्वारा जांच कराई जानी चाहिए। प्रदेश कांग्रेस अध्यक्ष डी. के. शिवकुमार ने भी सवाल उठाया कि ईश्वरप्पा के खिलाफ भ्रष्टाचार निरोधक कानून के प्रावधानों के तहत मामला क्यों नहीं दर्ज किया गया। भाषा वैभव नरेश नरेश यह खबर ‘भाषा’ न्यूज़ एजेंसी से ‘ऑटो-फीड’ द्वारा ली गई है. इसके कंटेट के लिए दिप्रिंट जिम्मेदार नहीं है.",politics
"बिहार कांग्रेस अध्यक्ष मदन मोहन झा ने दिया इस्तीफा, अब ये नेता माने जा रहे पद के दावेदार, जानें",नई दिल्ली: बिहार कांग्रेस के अध्यक्ष मदन मोहन झा ने शुक्रवार को इस्तीफा दे दिया है। खबरों के मुताबिक झा ने दिल्ली में पार्टी हाईकमान के साथ बैठक करने के बाद कांग्रेस के राष्ट्रीय महासचिव केसी वेणुगोपाल को लिखित में अपना इस्तीफा सौंप दिया। कथित तौर पर उनका इस्तीफा स्वीकार कर लिया गया है। कांग्रेस के बिहार प्रभारी भक्त चरण दास ने इस इस्तीफे की पुष्टि कर दी है। समाचार एजेंसी एएनआई के मुताबिक इस मामले को लेकर दास ने बयान जारी कर कहा है कि- मदन मोहन झा (बिहार कांग्रेस अध्यक्ष) आए थे। उन्होंने पहले ही इस्तीफा दे दिया था। एमएलसी चुनाव परिणामों के बाद उन्होंने कहा कि कांग्रेस बनाने और नई समिति बनाने का समय आ गया है। इसके लिए प्रक्रिया शुरू हो गई है। जल्द बनेगी नई कमेटी। ,politics
"शिवपाल और आजम के बीच पक रही खिचड़ी का अखिलेश पर होगा कितना असर, सपा में होगी बगावत ?","लखनऊ, 15 अप्रैल: उत्तर प्रदेश में विधानसभा चुनाव में हार के बाद से ही सपा में बगावत की चिंगारी सुलग रही है। एक तरफ जसवंतनगर से पार्टी विधायक और प्रगतिशील समाजवादी पार्टी के प्रमुख शिवपाल सिंह ने अखिलेश यादव के तौर तरीकों को लेकर नाराजगी जताई थी। वहीं पार्टी में मुस्लिम चेहरा माने जाने वाले और रामपुर से विधायक आजम खान के समर्थक भी खुली बगवात कर रह रहे हैं। कई जगहों पर आजम समर्थकों के इस्तीफे की भी खबरें आयीं थी जिसपर अखिलेश ने कुछ भी बोलने से इंकार कर दिया था। हालांकि इस राजनीतिक उठापटक के बीच अब ऐसी खबरें आ रही हैं कि शिवपाल और आजम एक दूसरे के सम्पर्क में हैं। आजम और शिवपाल के बीच क्या खिचड़ी पक रही है यह तो समय ही बताएगा लेकिन यदि ऐसा हुआ तो आने वाले दिनों में सपा में बगावत के सुर और तेज होंगे जिन्हें संभालना अखिलेश के लिए भारी पड़ सकता है। यह भी पढ़ें-UP : सपा को लगेगा एक और बड़ा झटका! मुलायम के करीबी सांसद सुखराम थाम सकते हैं BJP का दामन, योगी से की मुलाकात हालांकि आधिकारिक तौर पर आजम खान ने खुलकर कुछ नहीं कहा है, लेकिन उनके मीडिया प्रभारी ऐसे बयान दे रहे हैं, जिसके बारे में कहा जा रहा है कि उनके बयानों का परोक्ष रूप से समर्थन आजम खान ने किया है। वहीं कहा जा रहा है कि आने वाले दिनों में शिवपाल सिंह यादव और आजम खान एक साथ आ सकते हैं। आजम खान और शिवपाल के बीच करीबी रिश्ता है और शिवपाल भी आजम खान से सीतापुर जेल जाकर मुलाकात कर चुके हैं। ऐसे में एक दूसरे के बीच नजदीकीयां बढ़ना कोई आम बात नहीं है। इसका असर आने वाले समय में ग्राउंड पर भी दिखाई दे सकता है। क्या सपा में अब सहज महसूस नहीं कर रहे आजम दरअसल, विधानसभा चुनाव के बाद अखिलेश यादव आजमगढ़ से लोकसभा सीट छोड़कर विधानसभा में नेता प्रतिपक्ष बन गए हैं। जबकि इससे पहले शिवपाल सिंह यादव इस सीट पर परोक्ष रूप से दावा कर रहे थे। क्योंकि चुनाव के दौरान अखिलेश यादव और शिवपाल के रिश्ते बेहतर हुए थे। वहीं आजम खान के समर्थक भी चाहते थे कि पार्टी आजम खान को नेता प्रतिपक्ष नियुक्त किया जाए। क्योंकि इस बार मुसलमानों ने समाजवादी पार्टी को वोट दिया है और पार्टी में मुस्लिम चेहरा होने के कारण उन्हें विपक्ष का नेता नियुक्त किया जाना चाहिए। वहीं दूसरी तरफ शिवपाल और आजम को एक साथ आने में अपना फायदा नजर आ रहा है। क्योंकि बीजेपी को शिवपाल को लेकर कोई जल्दी नहीं है। वहीं, आजम समाजवादी पार्टी के अध्यक्ष अखिलेश के साथ अब सहज महसूस नहीं कर रहे हैं। क्योंकि अब पार्टी मुलायम सिंह यादव के जमाने की नहीं है। दोबारा जेल में जाकर आजम से मिल सकते हैं शिवपाल चर्चा है कि शिवपाल सिंह यादव जल्द ही आजम से मिलने सीतापुर जेल जा सकते हैं। हालांकि शिवपाल आजम से पहले ही मिल चुके हैं और चुनाव के दौरान उन्होंने प्रदेश की योगी आदित्यनाथ सरकार पर आरोप लगाया था कि सरकार आजम खान को परेशान कर रही है। अखिलेश यादव आजम खान से सिर्फ एक बार ही मिले हैं। यूपी विधानसभा चुनाव से पहले आजम खान ने करीब एक दर्जन सीटों का दावा किया था और उन्होंने इसकी सूची पार्टी अध्यक्ष को भेजी थी। लेकिन अखिलेश यादव ने आजम खान और उनके बेटे अब्दुल्ला आजम को ही टिकट दिया था। वहीं आजम खान अपने समर्थकों को टिकट दिलाने में नाकाम रहे हैं और इस वजह से वह अखिलेश यादव से नाराज हैं। शिवपाल और आजम की नाराजगी का दिखा असर दरअसल शिवपाल और आजम की नाराजगी का असर भी दिख रहा है और इसका सपा पर असर भी पड़ रहा है। हाल ही में यूपी में हुए एमएलसी चुनाव में इस बार सपा अपना खाता भी नहीं खोल पाई। इसकी सबसे बड़ी वजह पार्टी नेताओं की नाराजगी बताई जा रही है। समाजवादी पार्टी भी अपने ही गढ़ इटावा में हार गई और इसके साथ ही बीजेपी ने इटावा-फरुखाबाद सीट पर जीत हासिल की है। इस सीट पर सपा को सिर्फ 657 वोट मिले। क्योंकि इन दोनों सीटों पर शिवपाल यादव की पकड़ को नजरअंदाज नहीं किया जा सकता है। वहीं बरेली-रामपुर सीट पर बीजेपी ने बड़ी जीत दर्ज की थी और उसे 4227 वोट मिले थे। वहीं, सपा सिर्फ 401 वोटों पर सिमट गई। इसलिए समझा जा सकता है कि आजम खान इन एमएलसी चुनावों में सक्रिय नहीं हुए और इसका खामियाजा पार्टी को भुगतना पड़ा। source: oneindia.com",politics
"मोदी के दोस्त और दुश्मन शरद पवार, कैसे केंद्र के साथ एमवीए के मध्यस्थ के रूप में उभरे हैं","मुंबई: राष्ट्रवादी कांग्रेस पार्टी (राकांपा) के प्रमुख शरद पवार ने पिछले साल कहा था कि वह केंद्र में पूर्व मनमोहन सिंह के नेतृत्व वाली संयुक्त प्रगतिशील गठबंधन (सप्रंग) सरकार और नरेंद्र मोदी के बीच एकमात्र वार्ताकार थे. उस समय नरेंद्र मोदी गुजरात के मुख्यमंत्री थे.  आज वह वही भूमिका फिर से निभा रहे हैं, लेकिन इस बार राजनीतिक पार्टी अलग है. केंद्र में मोदी के नेतृत्व वाली एनडीए सरकार और महाराष्ट्र में उद्धव ठाकरे के नेतृत्व वाली महा विकास अघाड़ी (एमवीए) सरकार के बीच संबंध अच्छे नहीं रहे हैं. इन दोनों पार्टियों के बीच एक गहरी खाई है जिसे पाटने की कोशिशों में पवार लगे रहते हैं. इन दिनों वह अकेले ऐसे मध्यस्थ के रूप में उभरे हैं, जिनके पास प्रधान मंत्री के साथ बातचीत के रास्ते हमेशा खुले रहे है, जिसका वह समय-समय पर एमवीए के राजनीतिक लाभ के लिए इस्तेमाल करते रहे है. इसका सबसे ताजा उदाहरण राकांपा अध्यक्ष की मोदी के साथ पिछले सप्ताह हुई 25 मिनट की बैठक थी. इसमें 80 साल के इस बुजुर्ग ने महाराष्ट्र के राज्यपाल भगत सिंह कोश्यारी के 12 एमएलसी को नामित करने के प्रस्ताव को लटकाने और प्रवर्तन निदेशालय (ईडी) द्वारा शिवसेना के राज्यसभा सांसद संजय राउत की संपत्ति कुर्क करने जैसी चिंताओं को उठाया था. राजनीति पर गहरी नजर रखने वालों का कहना है कि बैठक ने महाराष्ट्र में उस भाजपा नेतृत्व को एक संदेश दिया जो केंद्रीय एजेंसियों द्वारा चल रही पूछताछ पर एमवीए नेताओं को निशाना बना रहे थे. इस बातचीत ने लगातार हो रही तीखी आलोचनाओं को शांत करने का काम किया. एनसीपी 2019 के महाराष्ट्र चुनावों के बाद बनी एमवीए सरकार के एक हिस्से के रूप में शिवसेना और कांग्रेस के साथ सत्ता साझा कर रही है. राजनीतिक समीक्षक हेमंत देसाई ने दिप्रिंट को बताया, 'महाराष्ट्र में राजनीतिक स्थिति और सत्ताधारी व विपक्षी दलों के बीच संबंध बिगड़ रहे हैं. पवार शायद महाराष्ट्र में भाजपा नेताओं को इस गंदे राजनीतिक संघर्ष को समाप्त करने के लिए एक संकेत भेजना चाहते थे कि वह मोदी के साथ बातचीत के जरिए संपर्क में बने रहते हैं.' उन्होंने कहा, 'कुल मिलाकर, हर कोई यह देख सकता है कि भाजपा एमवीए, विशेष रूप से शिवसेना नेतृत्व को घेरने की कोशिशों में लगी है. विभिन्न केंद्रीय एजेंसी की जांच उनकी इन कोशिशों में से ही एक है. अगर इसका मुकाबला करने के लिए वो कोई कदम उठाते भी हैं तो अंत में फायदा मोदी को ही होना है.' 'फिर आइएगा,' रिटायर हो रहे 72 राज्यसभा सांसदों से पीएम मोदी ने कहा - अनुभवी साथियों के जाने की कमी हमेशा खलेगी बातचीत के लिए खुले रास्ते बदलते चुनावी मौसम के अनुसार मोदी और पवार के रिश्तों में उतार-चढ़ाव बने रहते हैं. कभी गर्माहट तो कभी कड़वाहट, कभी एक दूसरे की प्रशंसा तो कभी अत्यधिक आलोचना. लेकिन इसके बावजूद उनके बीच संवाद का माध्यम हमेशा कायम रहा है. महाराष्ट्र के 2019 में हुए चुनावों में भाजपा सबसे बड़ी पार्टी के रूप में उभरकर आई थी, लेकिन बहुमत से दूर थी. उस दौरान सरकार बनाने की खींचातानी में पवार का एमवीए के साथ आना भी इन दोनों के बीच कुछ नहीं बदल पाया. राकांपा के वरिष्ठ नेता, पूर्व राज्यसभा सांसद, माजिद मेमन ने दिप्रिंट को बताया कि पवार और मोदी अपने आप में दो बड़े नेता हैं. राकांपा और भाजपा के बीच के संबंधों के आधार पर इन दोनों के संबंधों का आकलन नहीं किया जा सकता है. मेमन ने कहा, 'राजनीति में आप जिस पार्टी से जुड़े हैं उसकी अपनी विचारधारा होती है जिससे आप निश्चित रूप से अलग नहीं होते हैं. मोदी और पवार दोनों बड़े राष्ट्रीय नेता हैं. वे कभी भी आपस में मिल सकते हैं और देश से जुड़े विभिन्न मुद्दों पर चर्चा कर सकते हैं. इसे राजनीतिक रूप से नहीं देखा जाना चाहिए. पवार ने साफ तौर पर एनसीपी द्वारा कभी भी भाजपा का समर्थन करने की किसी भी संभावना से इनकार किया है.' वह आगे कहते हैं, 'ऐसा नहीं है कि उनके बीच बातचीत का कोई विशेष चैनल है. अगर कारण जायज है तो मोदी लोगों से मिलने के लिए हमेशा उपलब्ध रहते है.' मोदी ने राज्यसभा में अपने दिए गए भाषण में पवार की 'सकारात्मक राजनीति' की प्रशंसा की तो वहीं पवार ने पीएम को ऐसा व्यक्ति बताया है 'जो बहुत मेहनत करते हैं और जिस कार्य को वह तार्किक निष्कर्ष तक ले जाते हैं, उसे पूरा करते हैं.' राकांपा प्रमुख सभी दलों के नेताओं के साथ अच्छे संबंधों के लिए जाने जाते हैं, चाहे वे उनके राजनीतिक सहयोगी हों या विरोधी. वह शायद एकमात्र विपक्षी नेता हैं जो मोदी तक अपनी बात पहुंचा सकते हैं. एमवीए के बाद पवार-मोदी के संबंध शिवसेना की राज्यसभा सांसद प्रियंका चतुर्वेदी ने दिप्रिंट को बताया, 'किसी को भी पवार साहब को विपक्षी दल के नेता के रूप में नहीं देखना चाहिए. वह अपने आप में एक संस्था है. जिस भी प्रधानमंत्री के साथ उनकी बातचीत रही है, उन्होंने अपनी पार्टी से अलग हटकर पवार को वरीयता दी है. यह उनके अनुभव, उनके राजनीतिक कार्यकाल की वजह से है.' उन्होंने कहा, 'समय आने पर विपक्ष के दृष्टिकोण को सरकार के सामने रख सके, अगर ऐसी कोई शख्सियत है तो वह हमेशा काम आती है. राजनीतिक अटकलों के बावजूद पवार सरकार के सामने अपनी बात रखते आए हैं.' एमवीए के गठन के बाद से पवार को पता है कि कौन सी बात, कब, कहां और कैसे कहनी है और सिस्टम में रहते हुए कैसे काम करना है- कब आक्रामक होना है और कब अपनी आलोचना को शांत करना है. नाम न बताने की शर्त पर एनसीपी के एक नेता ने दिप्रिंट को बताया, ' 2020 में पवार ने कोविड -19 महामारी से निपटने या गलवान घाटी में चीन के साथ गतिरोध जैसे मुद्दों पर भी केंद्र की आक्रामक आलोचना नहीं की.' नेता ने कहा, 'राज्य की आर्थिक हालत ठीक नहीं थी. महाराष्ट्र सरकार चाहती थी कि केंद्र माल और सेवा कर (जीएसटी) के मुआवजे के लिए अपना हिस्सा जारी करे. सीएम (उद्धव ठाकरे) और डिप्टी सीएम (अजीत पवार) भी आक्रामक रूप से इसके लिए जोर दे रहे थे.' पवार ने उस साल अप्रैल और जून में वीडियो कांफ्रेंसिंग के जरिए दो बार मोदी के साथ बैठक की. एक बातचीत में उन्होंने महामारी पर और दूसरी में गलवान घाटी गतिरोध पर चर्चा की थी. लेकिन उन्हें एक बार तो महाराष्ट्र के लंबित जीएसटी बकाया मुद्दे को उठाना चाहिए था. मई 2020 में पवार ने मोदी को केंद्र के फैसले की आलोचना करते हुए लिखा था कि मुंबई को टैग देने के बजाय अंतर्राष्ट्रीय वित्तीय सेवा केंद्र को गुजरात में स्थानांतरित कर दिया गया. उन्होंने जोर देते हुए कहा था कि बैंकिंग क्षेत्र की सरकारी सिक्योरिटी के मामले में महाराष्ट्र के आपार योगदान के बावजूद ये कदम उठाया गया है जो गलत और अनावश्यक है. उस वर्ष अक्टूबर में लॉकडाउन के बाद महाराष्ट्र में पूजा स्थलों, विशेष रूप से मंदिरों को फिर से खोलने को लेकर एमवीए और राज्यपाल कोश्यारी के बीच छिड़े एक छद्म युद्ध के बीच, पवार इस मुद्दे को मोदी के पास ले गए थे. एक पत्र में, उन्होंने सीएम ठाकरे को लिखे कोश्यारी के उस पत्र पर कड़ी आपत्ति जताई थी जिसमें शिवसेना अध्यक्ष की हिंदुत्व की साख पर सवाल उठाया गया और उनसे पूछा था कि क्या वह धर्मनिरपेक्ष हो गए हैं. एमवीए के गठन के बाद, पवार ने पहली बार जुलाई 2021 में मोदी से व्यक्तिगत रूप से मुलाकात की थी. पीएम के साथ उनकी यह मुलाकात 50 मिनट तक चली. यह बातचीत इस चिंता को लेकर थी कि केंद्र सरकार का अमित शाह के नेतृत्व वाला सहकारिता मंत्रालय, महाराष्ट्र के सहकारी क्षेत्र को एक युद्ध क्षेत्र में बदल देगा जिसमें एक तरफ भाजपा है तो दूसरी तरफ एनसीपी और कांग्रेस. महाराष्ट्र में बन रहे नए सियासी समीकरण! शरद पवार PM मोदी से मिले, एक दिन पहले गडकरी से की थी मुलाकात दोस्त और दुश्मन पवार ने खुद ही इस बारे में बताया था कि कैसे वह पूर्व यूपीए सरकार में एकमात्र केंद्रीय मंत्री थे जो मोदी के साथ बातचीत कर सकते थे और उन्होंने राज्य सरकार के अनुरोध पर कई बार गुजरात का दौरा भी किया था. मोदी मनमोहन सिंह के नेतृत्व वाली सरकार के कड़े आलोचक थे. 2014 में, पवार ने विधानसभा चुनावों के बाद महाराष्ट्र में सरकार बनाने के लिए भाजपा को बाहरी समर्थन की पेशकश करके राजनीतिक-हलकों में हलचल मचा दी थी और सभी को आश्चर्य में डाल दिया था. लगभग छह साल बाद, शिवसेना के मुखपत्र सामना को दिए गए अपने एक इंटरव्यू में पवार ने कहा था कि यह कदम मुख्य रूप से शिवसेना को भाजपा से दूर रखने के लिए था, न कि राकांपा और भाजपा को करीब लाने के लिए. मोदी ने भी तब भौंहें चढ़ा दीं जब 2015 में उन्होंने महाराष्ट्र के बारामती में राकांपा के खिलाफ प्रचार करने और लोगों से खुद को पवार शासन से मुक्त करने के लिए कहा था. लेकिन इसके बमुश्किल चार महीने बाद, उन्होंने विधानसभा चुनावों की कड़वाहट को पीछे छोड़ एनसीपी प्रमुख के साथ उनके गृह मैदान में सब्जियों के लिए एक उत्कृष्टता केंद्र का उद्घाटन करते हुए मंच साझा किया था. उन्होंने अनुभव के भंडार के रूप में पवार की प्रशंसा की और कहा कि सलाह के लिए राकांपा प्रमुख के संपर्क में रहना उनकी जिम्मेदारी थी. अगले साल राजनीति में 50 साल पूरे करने पर पवार को बधाई देते हुए, मोदी ने कहा था कि राजनीति में अपने शुरुआती दिनों में राकांपा प्रमुख ने उनका हाथ पकड़ा था. 2019 के लोकसभा और महाराष्ट्र विधानसभा चुनावों में वे एक बार फिर आमने-सामने आ गए. दोनों नेता अपनी पार्टियों के प्रतिद्वंद्वी प्रचारक बन गए थे. लोकसभा चुनाव से पहले पुणे जिले के दौंड में एक चुनावी रैली में पवार ने कहा था कि वह किसी और को मोदी बनाने के डर से दोबारा किसी को अपना हाथ नहीं पकड़ने देंगे. लेकिन साल के अंत तक में जब महाराष्ट्र विधानसभा चुनाव में त्रिशंकु जनादेश के बाद सरकार बनाने की कोशिश करने के लिए गठबंधन हाथापाई कर रहे थे, मोदी और पवार फिर से बंद दरवाजों के पीछे चले गए. माना जा रहा था कि वे राज्य में किसानों के संकट पर चर्चा करने के लिए मिले थे. लेकिन आठ दिन बाद महाराष्ट्र में एमवीए सरकार ने शपथ ले ली. 'पत्थरबाजों का स्वागत बुलडोजर से होगा'- BJP ने खरगोन दंगे पर मध्य प्रदेश सरकार की कार्रवाई का किया बचाव",politics
उत्तराखंड की 10 बड़ी खबरें @7PM,"सीएम धामी का दिल्ली दौरा कैंसिल. 18 अप्रैल को कांग्रेस विधानमंडल दल की बैठक. नाराज कांग्रेसी नेताओं की मीटिंग की तस्वीर आई सामने. UJVNL ने बताई लोहारी गांव के विस्थापन की सच्चाई. यूपी रोडवेज की दादागिरी, बिना टैक्स दिए उत्तराखंड में दौड़ा रहे बसें. पढ़िए शाम 7 बजे तक की 10 बड़ी खबर. 1- सीएम धामी का दिल्ली दौरा कैंसिल, बोले- उत्तराखंड में नहीं होगी बिजली की कमी मुख्यमंत्री पुष्कर सिंह धामी आज 15 अप्रैल शाम को दिल्ली जाने वाले थे, लेकिन उनका दिल्ली दौरा अचानक रद्द हो गया है. सीएम धामी की दिल्ली में पार्टी के नए प्रदेश अध्यक्ष को लेकर भी चर्चा होने की संभावना थी. पुष्कर सिंह धामी के मुख्यमंत्री बनने के बाद से ही नए प्रदेश अध्यक्ष को लेकर चर्चाएं तेज हैं. सीएम धामी ने ये भी कहा कि देश में जिस पावर शॉर्टेज की चर्चा चल रही है उसका उत्तराखंड पर असर नहीं पड़ेगा. 2- राहुल को 'पप्पू' और सोनिया को 'बबली' कहने पर भड़की महिला कांग्रेस, कैबिनेट मंत्री गणेश जोशी का आवास घेरेंगी कैबिनेट मंत्री गणेश जोशी के दिये गये बयान के बाद कांग्रेस हमलावर हो गई है. सोनिया गांधी को बबली और राहुल गांधी को पप्पू कहे जाने से नाराज कांग्रेस कार्यकर्ता गणेश जोशी के आवास का घेराव करेंगे. 3- 18 अप्रैल को कांग्रेस विधानमंडल दल की बैठक, बीजेपी में भी संगठनात्मक बदलाव की सुगबुगाहट अगले दो-तीन दिन उत्तराखंड की राजनीति में घटनाओं से भरे हो सकते हैं. उत्तराखंड कांग्रेस ने 18 अप्रैल को विधानमंडल दल की बैठक बुलाई है. इधर बीजेपी के तमाम बड़े नेता दिल्ली पहुंचे हैं. ऐसी चर्चा है कि बीजेपी नए प्रदेश अध्यक्ष को लेकर कोई फैसला ले सकती है. 4- नाराज कांग्रेसी नेताओं की मीटिंग की तस्वीर आई सामने, पार्टी में अभी नहीं थमा घमासान कांग्रेस प्रदेश अध्यक्ष और नेता प्रतिपक्ष के नामों की घोषणा के बाद से ही पार्टी के नेताओं में हाईकमान के फैसले को लेकर नाराजगी देखने को मिल रही है. वहीं, इस बीच एक तस्वीर सामने आई है. इस तस्वीर में पूर्व नेता प्रतिपक्ष प्रीतम सिंह, विधायक विक्रम नेगी, मदन बिष्ट, उपनेता प्रतिपक्ष भुवन कापड़ी, पूर्व विधायक राजकुमार, पूर्व विधायक विजयपाल सजवाण मंत्रणा करते दिखाई दे रहे हैं. 5- व्यासी जलविद्युत परियोजना: UJVNL ने बताई लोहारी गांव के विस्थापन की सच्चाई व्यासी जल विद्युत परियोजना के डूब क्षेत्र में आए लोहारी गांव के विस्थापन की प्रक्रिया पूरी कर दी गई है. ग्रामीणों को उनका हक दे दिया गया है. इसके साथ ही जो लोग अभी तक रहने की व्यवस्था नहीं कर पाए हैं, उनके लिए भी यूजेवीएनएल ने प्लान खेड़ा में हाउसिंग कॉलोनी में रहने की व्यवस्था की है. 6- नैनीताल के बीडी पांडे अस्पताल में सीटी स्कैन की सुविधा शुरू, इस साल राज्य को मिलेंगे 400 डॉक्टर नैनीताल वासियों के लिए खुशखबरी है. अब मरीजों को सिटी स्कैन करवाने के लिए हल्द्वानी समेत अन्य अस्पातलों की ओर रुख नहीं करना पड़ेगा. जी हां, नैनीताल के बीडी पांडे अस्पताल में सीटी स्कैन की सुविधा मिल गई है. पहला सिटी स्कैन अस्पताल में भर्ती मरीज पनी राम का किया गया. 7- उत्तराखंड में पटरी पर लौटे पर्यटन की स्पीड पर 'ब्रेक' लगाती वनाग्नि, सरकार को रहना होगा सचेत पिछले दो सालों से प्रदेश में कोरोना के कारण चारधाम समेत दूसरी गतिविधियां लगभग ना के बराबर रही. इस साल फुल फ्लैश चारधाम यात्रा होगी. जिसमें लाखों पर्यटक उत्तराखंड पहुंचेंगे. ऐसे में उत्तराखंड सरकार को आग लगने की घटनाएं न हों, इस पर फोकस करना होगा, नहीं तो इससे बड़ा नुकसान हो सकता है. 8- यूपी रोडवेज की दादागिरी, बिना टैक्स दिए उत्तराखंड में दौड़ा रहे बसें यूपी रोडवेज की उत्तराखंड में फुल दादागिरी चल रही है. उत्तर प्रदेश की रोडवेज बसें बिना टैक्स भरे उत्तराखंड में फर्राटे से दौड़ रही हैं. इसके चलते उत्तराखंड परिवहन विभाग को प्रतिमाह करोड़ों के राजस्व का घाटा हो रहा है. 9- विधानसभा अध्यक्ष ऋतु खंडूड़ी ने पीएम मोदी से की मुलाकात, भेंट की खूबसूरत मंदिर की काष्ठकला उत्तराखंड विधानसभा अध्यक्ष ऋतु खंडूड़ी दिल्ली दौरे पर हैं. आज ऋतु खंडूड़ी भूषण ने प्रधानमंत्री नरेंद्र मोदी से शिष्टाचार मुलाकात की है. इस दौरान उन्होंने पीएम मोदी को खूबसूरत मंदिर की काष्ठकला भी भेंट की. साथ ही कई महत्वपूर्ण मुद्दों पर भी चर्चा की. 10- वीकेंड पर नैनीताल जाने से पहले पढ़ लें ये खबर, वरना झेलनी पड़ेगी परेशानी यदि आप भी वीकेंड पर नैनीताल जाने का प्लान कर रहे हैं तो उससे पहले ये खबर जरूर पढ़ लें. क्योंकि नैनीताल में अधिकांश होटलों में बुकिंग फुल हो चुकी है. वहीं, नैनीताल में गाड़ियों के लिए पार्किंग की जगह भी नहीं बची है. नैनीताल में पर्यटकों की गाड़ियों को तभी एंट्री दी जाएगी जब उनकी होटल में बुकिंग कन्फर्म होगी.",politics
"Bihar: समस्तीपुर सांसद प्रिंस पासवान ने चिराग पर किया तंज, कहा- चुनाव आने पर वह सबके छुएंगे पैर","चिराग पासवान ( CHIRAG PASWAN ) के चचेरे भाई और समस्तीपुर के सांसद प्रिंस पासवान (Prince Paswan) ने इशारों-इशारों में एलजेपी (R) सुप्रीमो पर निशाना साधा है और कहा है कि चुनाव आएगा तो वह सबका पैर छुएंगे. दरअसल लोक जनशक्ति पार्टी (रामविलास) की ओर से पटना के गांधी मैदान स्थित बापू सभागार में बाबा साहेब की जयंती मनाई गई थी. कार्यक्रम में चिराग पासवान ने कहा था कि कि चाचा हमारे पूज्य हैं. हमसे बड़े हैं मैं उनका पैर छूता हूं, लेकिन विचार हम दोनों के नहीं मिलते हैं. इसपर प्रिस पासवान ने चिराग पर चुटकी ली और बिना नाम लिए कहा कि आप किस बात का मतभेद रखते हैं? प्रिंस ने कहा कि मैं लिखकर देता हूं जैसे-जैसे चुनाव का समय नजदीक आएगा वह सबका पैर छुएंगे. बहुत लोग प्रोपगंडा उड़ा रहे थे. वीडियो वायरल किया गया, लेकिन हाजीपुर की जनता ने जवाब दिया और जीत हासिल हुई. प्रिंस पासवान ने कहा कि जो समाज की बात करेगा उसे नेता माना जाएगा. यह मतभेद नहीं होना चाहिए कि हम मुख्यमंत्री बनेंगे. चिराग ने कहा था चाचा तो चाचा रहेंगे इससे पहले चिराग पासवान ने एक स्थानीय मीडिया से इंटरव्यू में कहा था कि जिनकी गोद में खेला-बढ़ा, उसे कैसे भूल सकता हूं. कार्यशैली से भले विवाद हो लेकिन पर्सनल रिलेशन को प्रोफेशनल रिलेशन पर हावी नहीं होने देता. वे हमेशा चाचा तो रहेंगे ही. इसके साथ ही चिराग पासवान ने नीतीश कुमार के बारे में भी कहा था कि वह उम्र और अनुभव में उनसे बड़े हैं इसलिए वह उनका सम्मान करते हैं. वह मिलेंगे तो उनके पैर भी छुएंगे. चिराग ने कहा कि इसलिए उनसे मेरी शिकायत है कि इतने अनुभवी और योग्य होने के बावजूद बिहार विकसित क्यों नहीं हो रहा है कहा था नीतीश का बिहार से जाना जरूरी इसके साथ ही चिराग पासवान ने नीतिश कुमार पर निशाना भी साधा था और कहा था कि वह उपराष्ट्रपति या राष्ट्रपति बनें लेकिन बिहार को बख्श दें. बिहार से उनका जाना बहुत जरूरी है. चिराग पासवान ने कहा कि बिहार में आप सात निश्चय से विकास नहीं कर सकते हैं. नली गली बनाना किसी राज्य के विकास की नींव नहीं हो सकती है. ये तो पहले ही हो जाना चाहिए था. पिछले 16-17 साल आपने किया क्या.",politics
BJP के बागी पर JDU की नजर.. ललन सिंह से मिले नवनिर्वाचित सारण MLC सच्चिदानंद राय,"बीजेपी से बागी हुए सच्चिदानंद राय जदयू नेता के संपर्क में हैं. उन्होंने फेसबुक पर ललन सिंह के साथ फोटो शेयर कर बताया कि उनके पास तमाम विकल्प खुले हैं. पढ़ें रिपोर्ट.. पटना: सारण के एमएलसी सच्चिदानंद राय जदयू के संपर्क में हैं. वहीं जदयू की नजर भी भाजपा के बागी नेताओं पर है. विधान परिषद चुनाव में भाजपा से बगावत कर सच्चिदानंद राय ने चुनाव लड़ा था, उन्हें जीत भी हासिल हुई. विधान परिषद चुनाव में नवनिर्वाचित विधान पार्षद सच्चिदानंद राय को बेटिकट होना पड़ा था. भाजपा ने स्थानीय निकाय के लिए छपरा से सच्चिदानंद राय का टिकट काट दिया था, लेकिन नाराज सच्चिदानंद राय ने बगावत कर चुनाव लड़ने का फैसला लिया. सच्चिदानंद राय चुनाव जीतने में भी कामयाब हुए. भाजपा ने सच्चिदानंद राय को 6 साल के लिए निष्कासित कर दिया है. यह भी पढ़ें- '2024 में लड़ेंगे महाराजगंज से लोकसभा चुनाव, सांसद सिग्रीवाल की गंदी राजनीति का होगा अंत'- MLC सच्चिदानंद राय सच्चिदानंद राय ने जदयू के राष्ट्रीय अध्यक्ष ललन सिंह से मुलाकात की और फोटो को ही सार्वजनिक किया. स्पष्ट है कि सच्चिदानंद राय संकेत दे रहे हैं कि उनके लिए तमाम विकल्प खुले हैं. सच्चिदानंद राय ने फेसबुक पोस्ट के जरिए कहा कि जनता दल यूनाइटेड के राष्ट्रीय महासचिव हर्षवर्धन जी के साथ राष्ट्रीय अध्यक्ष आदरणीय ललन सिंह जी से शिष्टाचार मुलाकात हुई. क्षेत्र के विकास के तथा भविष्य के बारे में उनसे बातचीत हुई. उनका स्नेह और आशीर्वाद हमें मिला और भविष्य में भी सदा मिलता रहेगा. BJP से बगावत कर सच्चिदानंद राय ने लड़ा था चुनाव: इस बार बीजेपी ने उन्हें टिकट न देकर एक अन्य उम्मीदवार धर्मेंद्र कुमार सिंह को अपना उम्मीदवार बनाया था. बीजेपी से बगावत कर वो निर्दलीय प्रत्याशी के रूप में चुनाव मैदान में उतरे थे और उन्होंने इस चुनाव में प्रथम वरीयता का मत प्राप्त कर जीत दर्ज की है. इसके साथ ही उनके मुकाबले में आरजेडी उम्मीदवार सुधांशु रंजन थे, जबकि तीसरे नंबर पर बीजेपी के उम्मीदवार धर्मेन्द्र कुमार सिंह, चौथे नंबर पर निर्दलीय प्रत्याशी संजय कुमार सिंह और पांचवे नंबर पर कांग्रेस के उम्मीदवार सुशांत कुमार सिंह रहे. पढ़ें- निर्दलीय जीते 4 विधान पार्षदों पर डोरे डालने का खेल शुरू, सदन में अंकगणित मजबूत करने में जुटी पार्टियां",politics
जनता की समस्याओं को दूर कराना हमारी प्राथमिकता: मनोज तिवारी,"नई दिल्ली/टीम डिजिटल। सांसद एवं पूर्व प्रदेश भाजपा अध्यक्ष मनोज तिवारी ने शुक्रवार को जनसंवाद में नवीन शाहदरा में पहली बार मतदाता बने 18 वर्ष आयु के युवाओं के बीच साफतौर पर कहा कि जनता की समस्याओं को दूर कराना भाजपा की प्राथमिकता है। उन्होंने नए मतदाताओं का स्वागत भी किया। उत्तर पूर्वी संसदीय क्षेत्र के मौजपुर सहित कई अन्य इलाकों में यह कार्यक्रम किया गया। आदित्य ठाकरे का राज पर पलटवार, बोले- महंगाई पर चर्चा के लिए करें लाउडस्पीकर का इस्तेमाल तिवारी ने कहा कि केजरीवाल सरकार ने दिल्ली के छात्र-छात्राओं के लिए केवल घोषणाएं की हैं, लेकिन किसी पर भी अमल नहीं हुआ। चाहें डॉ अंबेडकर फेलोशिप योजना हो, प्रतिभा विकास योजना हो, उ'च शिक्षा व कौशल विकास लोन गारंटी योजना हो या फिर स्नातक कोर्स फीस माफी योजना हो, किसी भी योजना का लाभ छात्र-छात्राओं को नहीं मिला। उन्होंने कहा कि कोरोना महामारी में मोदी सरकार द्वारा सभी भारतीयों को घर घर मुफ्त राशन पहुंचे इसके लिए प्रत्येक व्यक्ति के हिसाब से 10 किलो राशन दिया गया मगर केजरीवाल सरकार द्वारा उसे भी अपनी उपलब्धि बताई गई। तिवारी ने कहा कि मोदी सरकार द्वारा युवाओं के लिए विभिन्न योजनाओं में छात्रवृत्ति एवं कई अन्य योजना छात्रों के लिए लागू की गई है। मोदी देश के युवाओं के आईकॉन है उन्होंने कहा कि प्रधानमंत्री नरेंद्र मोदी देश के युवाओं के आईकॉन है और उन्हीं की प्रेरणा से आज युवा भारतवर्ष को ऊंचाइयों पर ले जा रहा है। उन्होंने अनुसूचित जाति व जनजाति के छात्रों के लिए आरंभ की गई योजनाओं के साथ ही मोदी सरकार की कई अन्य जनहित से जुड़ी योजनाओं का जिक्र भी किया। जिलाध्यक्ष मास्टर विनोद , जिला उपाध्यक्ष एवं मीडिया विभाग के जिला प्रभारी ताराचंद्र उपाध्याय , आशीष तिवारी , युवा मोर्चा के जिला अध्यक्ष आशीष पुनिया, नीलम नेगी , भगवती देवी आदि शामिल रहे।",politics
पिछडा का आरक्षण समाप्त होने से पांच सीटों पर होगी कांटे की टक्कर,"पिछडा का आरक्षण समाप्त होने से पांच सीटों पर होगी कांटे की टक्कर जागरण संवाददाता, बोकारो : पिछ़ड़ा वर्ग के आरक्षण की समाप्ति के बाद जिले की 31 जिला परिषद की सीटों में से 17 पर महिला प्रत्याशी होगी।",politics
अलग-अलग विचारधाराओं वाले पीएम को मिला एक मंच : नीरज शेखर,"नई दिल्ली। अनामिका सिंह। पीएम संग्रहालय को देखकर व्यक्तिगत रूप से खुद को काफी गौरवान्वित महसूस कर रहा हूं। इसके लिए में प्रधानमंत्री नरेंद्र मोदी का आभारी हूं। उन्होंने अलग-अलग विचारधारा वाले भूतपूर्व प्रधानमंत्रियों की विचारधाराओं को एक मंच प्रदान किया है। उक्त बातें पूर्व प्रधानमंत्री चंद्रशेखर के पुत्र और राज्यसभा से सांसद नीरज शेखर ने नवोदय टाइम्स के साथ बातचीत के दौरान कहीं। 4260 किलोमीटर की यात्रा पिता जी ने की थी 5 महीने में : नीरज शेखर नीरज ने कहा कि उनके पिता ने भारत यात्रा के दौरान 4260 किलोमीटर की यात्रा 5 महीने में की थी। वो रोजाना कई किलोमीटर पैदल चला करते थे। वो किन परिस्थितियों में प्रधानमंत्री बने और उस समय देश की आर्थिक स्थिति कैसी थी, इसे बेहद खूबसूरत तरीके से संग्रहालय में दर्शाया गया है। युवा तुर्क कहे जाने वाले बेबाक प्रधानमंत्रियों में शामिल चंद्रशेखर ने जेल में रहते हुए अपनी डायरी लिखी थी, जिसे मेरी जेल डायरी कहा जाता है उसे भी यहां प्रदर्शित किया गया है। उनके प्रमुख भाषणों, चित्रों व उनके राजनीतिक व व्यक्तिगत जीवन पर प्रकाश डाला गया है। जल्द दूंगा उनसे जुड़ी कई वस्तुएं पिताजी से जुड़ी कुछ वस्तुएं अभी भी मेरे पास है जोकि हाल ही में मुझे मिली है। इसमें उनका पेन, चश्मा और डायरी है जिसे में संग्रहालय में संग्रहित करने के लिए दूंगा। पिताजी से जुड़े लोगों से भी मैं कहना चाहता हूं कि यदि उनके पास पिताजी की कोई भी वस्तु हो तो मुझे जरूर संपर्क करें। छोटी बेटी ने नहीं देखे दादाजी नीरज शेखर ने बताया कि उनकी छोटी बेटी जब पैदा हुई तो वो अपने दादा जी को देख नहीं पाई थी लेकिन आज पीएम संग्रहालय के माध्यम से भारत की राजनीति में उनके दादा का योगदान क्या रहा है उसे देखकर वो भावुक हो गई। उसमें अपने दादा जी को जानने की ललक पैदा हुई है।",politics
"गुजरात के मोरबी में लगेगी भगवान हनुमान की 108 फीट ऊंची मूर्ति, PM मोदी शनिवार को करेंगे अनावरण","प्रधानमंत्री नरेंद्र मोदी शनिवार को हनुमान जयंती के अवसर पर गुजरात के मोरबी में भगवान हनुमान की 108 फीट ऊंची मूर्ति का अनावरण करेंगे। प्रधानमंत्री कार्यालय (पीएमओ) ने शुक्रवार को एक आधिकारिक तौर पर बयान में यह जानकारी दी।  पीएमओ ने कहा- पीएमओ के मुताबिक, भगवान हनुमान से संबंधित चार धाम परियोजना के तहत देश के चारों दिशाओं में हनुमान की मूर्ति स्थापित की जानी है। इस कड़ी में यह हनुमान की दूसरी मूर्ति होगी जो पश्चिम दिशा में होगी। इसकी स्थापना मोरबी के बापू केशवानंद आश्रम में की गई है। इस श्रृंखला की पहली मूर्ति वर्ष 2010 में उत्तर दिशा में यानी शिमला में स्थापित की गई है। पीएमओ ने कहा कि दक्षिण दिशा में यह मूर्ति रामेश्वरम में स्थापित की जानी है और इसका काम भी आरंभ हो गया है।",politics
"राम भगवान नहीं थे, तुलसीदास-वाल्मीकि ने इस चरित्र को तैयार किया, जीतन राम मांझी ने कही ये बात","बिहार के पूर्व मुख्यमंत्री जीतन राम मांझी ने जुमई में शुक्रवार को एक सभा को संबोधित करते हुए कहा कि , ""राम भगवान नहीं थे। तुलसीदास-वाल्मीकि ने अपनी बातों को कहने के लिए इस चरित्र को तैयार किया। उन्होंने इस चरित्र के साथ 'काव्य' और 'महाकाव्य' बनाया। इसमें बहुत सारी अच्छी बातें बताई गई हैं। और हम उसका सम्मान करते हैं। मैं तुलसीदास-वाल्मीकि का सम्मान करता हूं लेकिन राम का नहीं। राम को हम नहीं मानते हैं। जीतन राम मांझी का बयान ऐसे समय आया जब देशभर में कई स्थानों पर रामनवी पर शोभायात्रा के दौरान हिंसा और पथराव की घटना हुई। राम को लेकर लोग मरने मारने पर उतारू हैं। दूसरी ओर अयोध्या में भव्य राम मंदिर का निर्माण किया जा रहा है। ",politics
कांग्रेस में सब ठीक नहीं: गुजरात में चल रहा पंजाब और उत्तराखंड का रीटेक! चुनाव लड़ने से पहले अपनों में ही हो रही है लड़ाई,विस्तार गुजरात में जैसे-जैसे विधानसभा के चुनाव नजदीक आते जा रहे हैं वहां कांग्रेस में राजनीतिक घमासान तेज होता जा रहा है। कुछ महीने पहले हुए पांच राज्यों के विधानसभा चुनावों की तरह गुजरात में भी एक बार फिर से चुनावों से पहले आपस में नेताओं की तकरार शुरू हो गई है।,politics
